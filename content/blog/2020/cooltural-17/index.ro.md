---
title: "Suplimentul Cooltural vol 17"
excerpt: ""
cover: cover.png
slug: cooltural-17

date: 2020-09-26
author: Dragoș Costache
---

{{< figure src="main_image.gif" alt="Logo Suplimentul Cooltural volumul 17 animat" >}}

Prieteni! Se apropie ziua cea mare! Au sosit în sfârșit alegerile locale și se anunță o serie de curse care-ți taie răsuflarea și te umplu de dragoste de țară și chestii. Peste tot prin patria dragă tovarășii și tovarășele, domnii și doamnele se pregătesc pentru a merge și a-și exercita dreptul democratic de a alege. Așa că în cinstea realizării nețărmuite pe care ni le-a adus partidul, Comitetul Central Code for Romania m-a nominalizat să vă prezint o listă a realizărilor Electorale Code for Romania urmate de jumătate de oră de divertisment electoral. Trăiască partidul, trăiască scrutinul, [trăiască berea](https://www.youtube.com/watch?v=Kc3y2KaS1Qc)!

[Vote or Die](https://www.youtube.com/watch?v=9pSh0VAVYn4   )

Știu că de obicei vă delectez cu tot felul de linkuri dubioase împletite oarecum tematic dar mâine se votează și mulți dintre noi au lucrat din greu la diverse aplicații legate de vot așa că o să vă prezint acele aplicații de data asta. E important pentru mine mai ales că duminică de la 7 o să fiu pe baricade la call center. Așa că, prieteni, vreau să vă prezint ecosistemul electoral Code for Romania, în forma sa la zi.

Una dintre preocupările noastre la Code, și în în cercetarea [Civic Labs](https://civiclabs.ro/ro), încă de la început au fost votul și [democrația](https://www.youtube.com/watch?v=LR2SIWRMrtA). Code for Romania s-a născut dintr-o dorință de implicare civică și printre primele noastre proiecte au fost proiecte care să securizeze și faciliteze procesul electoral. 

Primul proiect Code for Romania ever a fost [Vot Diaspora](https://votdiaspora.ro/), care a pornit ca o încercare de simplificare a unui manual stufos pentru votanții din afara țării. Astăzi este ceva mai complex, o platformă cu informații despre vot care și direcționează alegătorii către cele mai apropiate secții din diaspora. Pentru că diaspora are [propriile idei](https://romania.europalibera.org/a/vot-diaspora-prezidentiale-2019/30264973.html) despre cum vrea să arate eșicherul politic. 

“Dar stai!” Strigi tu din fundul sălii, “ai înnebunit Costache, sunt locale, Diaspora votează la ea cu ai ei”. Corect prietene imaginar ipotetic, de-aia anul acesta am scos la înaintare [Vot România](https://votromania.ro/), fratele mai mare de la țară al Vot Diaspora. Vot România ne ajută și pe noi cei din țară să știm unde votăm și care e procedura, cum putem cere urnă mobilă dacă suntem de exemplu bolnavi și așa mai departe. Pentru că e important să știi de exemplu cum votezi dacă te trezești [cu febră](https://www.digi24.ro/stiri/actualitate/cum-vor-vota-la-alegerile-locale-romanii-care-au-temperatura-peste-373-grade-tataruziua-votului-poate-fi-poate-fi-gestionata-1369228) mâine.

Al doilea proiect electoral al Code for Romania vreodată îmi e foarte drag și e unul pe care prietenii care au fost observatori [la Fiecare Vot](https://fiecarevot.ro/) îl cunosc foarte bine, și îl vor folosi mâine -  [Monitorizare Vot](https://votemonitor.org/). Monitorizare vot digitalizează procesul de semnalare de nereguli, transformând niște formulare într-o aplicație și un proces de centralizare care lua luni într-unul practic instant. Și astfel putem afla mai rapid că primarul x “[convinge votanții](https://votemonitor.org/)” sau că la secția z a apărut o mașină care debarcă cu instrucțiuni votanții.

Dar poate cel mai important pentru obsesiile noastre, avem rezultate vot, pagina noastră în continuă evoluție unde vom avea în direct rezultatele scrutinului odată ce procesul de vot se termină iar înainte vom avea semnalate neregulile și diverse statistici de la observatorii Fiecare Vot. Ba mai mult! Anul acesta vom veni și cu o serie de analize și interpretări de date live de la sociologi și experți în alegeri și politică din toată țara. 

Toate aplicațiile de mai sus sunt grație vouă, susținătorii și voluntarii noștri. Vă iubim nu doar că sunteți ai noștri, dar pentru că țineți unse rotițele democrației. Unse cu ulei de cod. Cod pentru România.

**#Cooltură**

Gata cu propaganda Code for Romania, să trecem la cooltură electorală.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/tBgM_Kw6PSM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Election](https://www.youtube.com/watch?v=tBgM_Kw6PSM) (1999, Alexander Payne) - Unul din cele mai bune filme cu tematică electorală din istorie, Election e o satiră acerbă a… a mai multor chestii? De la carierism la sexism la fraudă și apatie electorală Election e un film clasic despre alegeri cu miză mică. Nu se aplică la noi pentru că miza e mare, mergeți mâine la vot!

**Cartea Săptămânii**

[Machine Made: Tammany hall and the Creation of Modern American Politics](https://www.amazon.com/Machine-Made-Creation-American-Politics/dp/0871403757) (2014, Terry Golway) - O carte grea, nu e literatură fantasy sau biografie prieteni! Dar e despre cum funcționează aparatele de partid, mai precis cel mai de succes model al secolului 19, aparatul democratic din New York, care a controlat statul și partidul timp de decenii, în mare parte cu ajutorul imigranților și mai multor politicieni de carieră care nu se dădeau la o parte de la chesti icare astăzi te-ar trimite direct la pușcărie ca pe unii politicieni autohtoni. Apropo de politicieni autohtoni, mâine sunt alegeri deci e cazul să mergeți la vot!

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/7RRUhyq6KEo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[The Politician](https://www.youtube.com/watch?v=7RRUhyq6KEo) (2019, Netflix) - The Politician e Election al lui Payne pe steroizi, o comedie ridicolă despre drama și afacerile de culise din alegerile din diverse licee și academii din SUA. Zic diverse pentru că fiecare sezon (2 până acum) se concentrează pe o cursă “locală”, cu doar un personaj ancorând seria într-un fel de antologie de comedie politică. Și apropo de comedie politică și locale mâine sunt locale, haha, votați!

**Jocul Săptămânii**

[Democracy 4](https://store.steampowered.com/app/1410710/Democracy_4/) (2020, Steam) - Un joc în early access, nelansat încă (iese în 11 zile). Costache ți-ai pierdut mințile dacă ne recomanzi jocuri nelansate încă. Nu prieteni căci Democracy 4 are ADN puternic, Democracy 3 fiind una dintre cele mai interesante simulări politice de până acum, un joc în care ai grijă de slidere și încerci să rămâi la putere… dar totuși fun! Mai ales când te asasinează ecologiștii sau teroriștii religioși sau… oricum e un joc numai bun de jucat când iese, eu l-am văzut și e bun aveți încredere în mine. Și în vot. Votați!

**Internetul săptămânii**

[Why Socrates hated democracy](https://www.youtube.com/watch?v=fLJBzhcSWTk) - Oameni mai deștepți decât mine au scris despre tendințele autoritare ale filosofilor cu nume mari, care trăgeau toate foloasele democratice. Și poate Socrate ca cel mai deștept din cameră, ăla de știe mai bine era cel mai mare sceptic la democrație. Sau poate așa ni-l prezintă Platon că Socrate, săracul n-a scris nimic. Dar na, Platon a avut și [idei proaste](https://iep.utm.edu/pla-laws/) la viața lui deci cine mai știe. Important e că filmulețul ăsta de mai sus e interesant și e numai bun de privit după ce votați. Mâine.

**Random-ul Săptămânii**

[Această Hartă](https://www.270towin.com/) care calculează numărul de electori necesari pentru viitorul președinte al SUA, și de unde vor veni. Într-o zi, curând, vom avea și noi așa ceva pe [Rezultate vot](http://rezultatevot.ro/web). Și va fi tot grație vouă. Ăăăă, v-am zis să votați? Votați!

**Playlist-ul săptămânii**

Noul nostru coleg, Tudor Dan ne dă muzica săptămâna asta. Îl știu pe Tudor de câțiva ani și pot să vă spun că are gusturi muzicale impecabile. Și mai bine face el playlistul că dacă-l făceam eu era doar [Democracy de la Leonard Cohen](https://www.youtube.com/watch?v=DU-RuR-qO4Y), [în diverse cover-uri](https://www.youtube.com/watch?v=61ZWZVwu9zw), [și limbi](https://www.youtube.com/watch?v=QX_iyS_ZSUY), pe repeat. 

<div class="embed-responsive is-16by9">
  <iframe src="https://open.spotify.com/embed/playlist/5Uif18L5zDdCvSFStinTCu" frameborder="0" allowtransparency="true" allow="encrypted-media"></iframe>
</div>

Gata prieteni, la vot cu voi!

Mulțumim pentru tot ce faceți pentru noi, de la [donații](https://code4.ro/ro/doneaza/) la [linii de cod](https://tfsg.code4.ro/ro/), la share-uri, la dragoste și empatie. Tot ce am produs până acum a fost pentru noi toți de către noi toți. E mișto să lucrezi cu oameni mișto și vă suntem toți îndatorați.

Prieteni, indiferent de cine iese mâine primar și unde. Mulțumim că ne susțineți și mulțumim că încă mai credeți în voluntariat și democrație.

Dragoș C. Costache

**C-ul vine de la mergi la vot!**
