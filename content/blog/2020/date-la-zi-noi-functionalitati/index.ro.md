---
title: "datelazi.ro actualizat cu noi funcționalități"
excerpt:
cover: datelazi-banner-update.png
slug: date-la-zi-noi-functionalitati

date: 2020-04-06
author: Cătălin Bindea
---

{{< figure src="datelazi-banner-update.png" alt="datelazi banner">}}

În mai puțin de 10 zile, sute de mii de români s-au informat corect accesând [datelazi.ro](https://datelazi.ro), sursa oficială de date publice în ceea ce privește epidemia COVID-19.

Prin efortul voluntarilor Code for Romania Task Force, versiunea 1.1 a platformei [datelazi.ro](https://datelazi.ro) oferă noi informațiii oficiale și facilități:

- hartă interactivă cu numărul de cazuri confirmate, pe județe potrivit raportării Institutului Național de Sănătate Publică pus la dispoziție de Guvernul României prin Grupul de Comunicare Strategică
- posibilitate de preluare pentru toate graficele din platformă folosind cod embed
- download date în format .json
- optimizări platformă

[datelazi.ro](https://datelazi.ro) va continua să aibă actualizări pe măsură ce informații despre epidemia de COVID-19 vor fi puse la dispoziție din surse oficiale.

[datelazi.ro](https://datelazi.ro) este un proiect realizat prin efortul voluntarilor și al echipei Code for Romania, organizație neguvernamentală independentă, neafiliată politic și apolitică. Proiectul este realizat în cadrul Code for Romania Task Force în parteneriat cu Guvernul României prin Autoritatea pentru Digitalizarea României. Toate soluțiile dezvoltate în ecosistemul COVID-19 de către Code for Romania Task Force, din care și [datelazi.ro](https://datelazi.ro) face parte, sunt oferite gratuit Guvernului României, fără nici un fel de costuri acum sau ulterioare pentru operarea acestora. Acest lucru este posibil datorită efortului pro-bono a sutelor de voluntari Code for Romania și al sprijinului financiar venit din partea ING Bank, Fundația Vodafone România și Romanian American Foundation, cărora le mulțumim.

Protejați-vă pe voi și pe cei din jur!

---

### Credem în sustenabilitate

În fiecare zi, sute dintre prietenii și colegii tăi lucrează pentru a construi instrumente digitale utile pentru a ne face viața mai ușoară și pentru a aduce România mai aproape de progresul tehnologic. Fiecare donație recurentă ne ajută să construim soluții din ce în ce mai repede.

Donează 10 dolari recurent [aici](/ro/doneaza/).
