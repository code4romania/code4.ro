---
title: "Suplimentul Cooltural vol 14"
excerpt: ""
cover: cover.png
slug: cooltural-14

date: 2020-09-05
author: Dragoș Costache
---

{{< figure src="main_image.gif" alt="Logo Suplimentul Cooltural volumul 14 animat" >}}

Salutare prieteni și colegi. A venit toamna, prima noastră toamnă [împreună în pandemie](https://www.dw.com/en/coronavirus-digest-france-says-second-wave-highly-likely-in-autumn-and-winter/a-54426925). Nimeni nu știe încă dacă o să fie bine sau rău și cel mai probabil nimeni nu prea poate ști. Ce știu eu e că m-am săturat de (prea) soare și (prea) frumos în fiecare zi. Vorba lui [Bill Hicks](https://genius.com/Bill-hicks-goodbye-you-lizard-scum-annotated), sunt mamifer și-mi permit geci, fulare și așa mai departe. Nu, prieteni, toamna e un moment interesant pentru noi toți și de asta e adesea prilej de sărbătoare. Așa că hai să ne uităm un pic la festivaluri de toamnă ca să vedem la ce să ne așteptăm.

[Obligatoriu](https://www.youtube.com/watch?v=u6pkKGDHtFk)

Toamna e un sezon interesant și nu doar pentru că aparent e un sezon [pe cale de dispariție](http://www.bbc.com/earth/story/20140929-why-is-autumn-changing#:~:text=Autumnal%20leaf%20colour%20changes%20have,last%2018%20years%2C%20Jeong%20says.&text=Because%20autumn%20will%20stay%20warmer,colour%20at%20the%20same%20time.). Toamna e când [serbăm recolta](https://en.wikipedia.org/wiki/Harvest_festival) și când prietenii chinezi serbează [festivalul de mijloc de toamnă](https://en.wikipedia.org/wiki/Mid-Autumn_Festival). Da. știu e un nume inovator. Serbat în aceeași zi [a calendarului lunar](https://en.wikipedia.org/wiki/Chinese_calendar) cu [Chuseok](https://en.wikipedia.org/wiki/Chuseok) sau [Tsukimi](https://en.wikipedia.org/wiki/Tsukimi), Festivalul de mijloc de toamnă e o sărbătoare străveche, când familiile și prietenii se strâng, serbează, mulțumesc zeilor și rudelor pentru belșug și, na, cer zeilor și rudelor mai mult belșug, copii, nepoți și așa mai departe. Ăsta e un lucru interesant aproape universal la festivalurile de recoltă și la cele tomnatice, de la [Sukkot](https://en.wikipedia.org/wiki/Sukkot) la [Thanksgiving](https://en.wikipedia.org/wiki/Thanksgiving), mulțumitul cerului pentru belșugul care se întrevede. Chiar dacă azi întâlnirile de familie sunt mai mult despre certat pe teme politice sau despre supărat pe unchiul guraliv care a băut prea mult te face să te întrebi un pic ce făceau toți oamenii ăștia când recolta dădea greș. Pe lângă foame, că făceau și foamea, dar se strângeau și ziceau ușor rușinați, “băi, mulțumim, oarecum”. Poate de-asta nu avem un festival al recoltei atât de bine încetățenit în mentalul Românesc. Poate dădeam toată recolta la birt, cum pretind unii dintre călătorii [care ne-au vizitat în secolele trecute](https://www.academia.edu/35318833/CALATORI_STRAIN_DESPRE_TARILE_ROMANE_IN_SECOLUL_AL_XIX_LEA_Serie_noua).

Dar hai să fim onești prieteni, există un singur festival care contează toamna atât pentru persoanele religioase, pentru atei, pentru țărani și orășeni, pentru toată lumea. Festivalul comercialismului, [Black Friday](https://ro.wikipedia.org/wiki/Black_Friday). Poate cea mai importantă sărbătoare de import de la prietenii americani “black”-ul din black friday aparent vine de la faptul că toți comercianții o să fie “in the black” adică pe plus cu banii de la punctul ăsta din an. Black friday e vinerea de după Thanksgiving. Adică am terminat cu recolta și cu mulțumirile și începem să spargem banii pe cadouri de crăciun din noiembrie. Bine, multă lume o să insiste că black friday e doar un fel de a fraieri oamenii să cheltuiască prea mult, [că reducerile sunt destul de mici](https://www.bloomberg.com/opinion/articles/2014-11-26/retailings-black-friday-hoax), [dacă există](https://www.vice.com/ro/article/d3abpj/black-friday-e-o-bataie-de-joc-in-romania). Și probabil că au dreptate. Dar oamenii au nevoie de ritualuri, fie că vorbim de spovedanie sau de [alergat dimineața](https://www.jstor.org/stable/44368813). Și ce e shoppingul compulsiv dacă nu ritualic? Mai am doar o întrebare legat de festivitățile consumeriste ale toamnei. Oare în anul acesta distanțat social black friday o să devină [cyber monday](https://en.wikipedia.org/wiki/Cyber_Monday? 

**#Cooltură**

Recoltă îmbelșugată și la cooltură toamna asta, prieteni. Ia să vedem.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/a-tDnavDCwI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[The Wicker Man](https://www.youtube.com/watch?v=a-tDnavDCwI) (1973, Robin Hardy) - Chiar dacă [Midsommar](https://www.youtube.com/watch?v=1Vnghdsjmd0) e povestea scary despre festivaluri păgâne a momentului, The Wicker Man e originalul iubit de toată lumea. O poveste despre creștinism și oponenți, despre datoria polițistului determinat dar mai ales despre muzică, bizar și Christopher Lee în timpul unui festival tomnatic al recoltei. Wicker man e considerat unul din cele mai bune filme horror făcute vreodată și e un film care încapsulează tranziția de la anii 60 la 70 atât cinematografic cât și ideologic. Grijă mare să nu vă uitați la [remake-ul cu Nicolas Cage](https://www.youtube.com/watch?v=OnqwVYfJqbI) din greșeală deși și remake-ul are punctele sale pozitive, mai precis faptul că e absolut hilar.

**Cartea Săptămânii**

[The Revolutions](https://www.amazon.com/Revolutions-Novel-Felix-Gilman/dp/0765337177) (2014, Felix Gilman) - Una dintre lucrurile care mă fascinează pe mine deși nu înțeleg atracția este ocultismul. Și când unul din autorii mei favoriți de fantasy(?) Felix Gilman a scos o carte despre ocultism, care reimaginează istoria sfârșitului de secol 19 ca o serie de războaie și intrigi secrete între ordine teosofice n-am putut rezista să nu o iau. Zic fantasy(?) pentru că Gilman nu scrie fantasy cu orci și elfi nici fantasy urban edgy [a la Dresden Files](https://en.wikipedia.org/wiki/The_Dresden_Files) ci… ceva ciudat, [cu pistoale posedate și locomotive cu aburi gânditoare lovecraftiene](https://en.wikipedia.org/wiki/The_Half-Made_World). Și nu, nu e steampunk ce scrie. Steampunk e o estetică fără fond, asta e ceva mult mai mult și [mai ciudat](https://en.wikipedia.org/wiki/Weird_fiction).

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/BYOMUfC4Npw" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Zone Blanche/ Black Spot](https://www.youtube.com/watch?v=BYOMUfC4Npw) (2019, Netflix) - Un serial fascinant ce vine din Franța, zone blanche e un mister plasat undeva sus în munți, într-o zonă cam fără semnal de mobil (de unde numele) dar cu multe probleme sociale și zei celți care bântuie codrii (cică). Un serial superb, cu o cinematografie de excepție dar mai ales din cale afară de creepy, Zone Blanche o să vă captiveze cu siguranță.

**Jocul Săptămânii**

[Stardew Valley](https://www.stardewvalley.net/) ( 2016, disponibil pe orice platformă de sub soare) - Jocul care a reinventat un gen întreg, Stardew Valley e un joc simplu despre recoltat și crescut chestii pe o fermă. Sigur poți să minezi resurse, poți să te aventurezi în subteran dar poți să să strângi napi relaxat câteva ore pe zi dacă asta e ce te interesează. Și, aparent multă lume e interesată de asta la cât de mult s-a vândut jocul ăsta.

**Internetul săptămânii**

<div class="embed-responsive is-16by9">
  <iframe src="https://www.youtube-nocookie.com/embed/UMYwAeT35qU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Am renovat interiorul cabanei](https://www.youtube.com/watch?v=UMYwAeT35qU) - Da, știu, deja e Youtube-ul săptămânii nu internetul săptămânii dar ce să fac dacă Video is King. Cezar Outdoors e canalul unui băiat, nesurprinzător numit Cezar, care face chestii, în mod nesurprinzător, oudoors, adică-n aer liber. De la începutul pandemiei s-a mutat în vârf de munte, la două ore de cel mai apropiat oraș și locuiește “off the grid”, crește singur mâncare, repară casa, practic trăiește ca un strămoș de-al nostru. Chiar dacă câteodată e cam naiv cu unii dintre autorii recomandați omul meu Cezar face ceva interesant și destul de relaxant de privit, preferabil pe un televizor mare, din confortul civilizației.

**Random-ul Săptămânii**

V-ați rupt pe “Înoată Cheluțu” toată săptămâna? Ei uite că aveți acum [o alternativă similară](https://www.youtube.com/watch?v=tgvU7xevDrM&fbclid=IwAR3m1o1GR1uDjpIGWVscopTjuiEs0yXbfjJ8y1QEVqSHuXShQ6r9ohAycXQ).

**Playlistul Săptămânii**

Playlistul Săptămânii ne vine de la Cosmin Vaman, care l-a alcătuit din noul lui birou de Chief Communications Officer la Code for Romania (welcome!) și a fost suficient de drăguț cu noi toți încât să se pună pe el însuși o singură dată în playlist.

<div class="embed-responsive is-16by9">
  <iframe src="https://open.spotify.com/embed/playlist/6pgs5mzlPHwWPdPey4N6gp" frameborder="0" allowtransparency="true" allow="encrypted-media"></iframe>
</div>


Săptămâna viitoare vă mai delectez eu cu niște muzică de toamnă, numai bună să vă pregătească de o toamnă  [Hygge](https://en.wikipedia.org/wiki/Hygge).


Toamna e aici, prieteni, să avem una bună!

Și cum să nu ai o toamnă bună când ești alături de Code for Romania, cel mai cool ONG care digitalizează România. Pentru că suntem aici împreună și vă mulțumim că ne ajutați fie prin like și share pe Facebook, fie prin [Donații](https://code4.ro/ro/doneaza/) fie prin [colaborat la proiectele noastre](https://tfsg.code4.ro/ro/). Vă mulțumim mult!

Să ne fie de bine,

Dragoș C. Costache

**Da, știu că puteam să recomand [Toamna Patriarhului](https://en.wikipedia.org/wiki/The_Autumn_of_the_Patriarch)**