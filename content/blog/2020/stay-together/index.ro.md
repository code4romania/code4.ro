---
title: "Stay Together!"
excerpt: ""
cover: cover.png

date: 2020-06-11
author: Adelina Nicolov
---

{{< figure src="main_image.gif" alt="Stay Together logo gif animat" >}}

Poate ești la serviciu atunci când vine cutremurul. 

Poate fiul tău e la școală sau acasă. 

Prietena ta cea mai bună tocmai îți scrisese că s-a dus la film. 

Ați stabilit un punct de întâlnire în caz de calamitate? Dacă da, este locul respectiv accesibil? 

Are fiul tău un minim de provizii pentru cazul în care rămâne izolat pentru câteva ore sau chiar zile? 

**Sunt niște întrebări la care, conform legii, ar trebui să ai deja răspunsul.**

Un cutremur major în România nu este o posibilitate, ci o certitudine iar nivelul de pregătire pentru un astfel de eveniment este crucial atât în ceea ce privește autoritățile, cât și în cazul fiecăruia dintre noi. 

**Câți dintre noi știm ce avem de făcut în cazul unui dezastru major?**

**Conform legii protecției civile**, cetățenii sunt obligați să își “*asigure mijloacele individuale de protecție, trusa sanitară, rezerva de alimente și apă, precum și alte materiale de primă necesitate pentru protecția familiilor lor*”. 

În realitate, puțini oameni au pregătit un astfel de “**rucsac de urgență**” cu toate cele necesare supraviețuirii în cazul unui cutremur. La fel, puțini oameni au alcătuit un **plan familial de urgență**, care poate face diferența în cazul unei calamități. Planul ar trebui să conțină modul în care pot ține legătura prin variante alternative de comunicare, locul de întâlnire în caz de calamitate, rolul fiecărui membru al familiei în situații critice, o persoană de contact din alt oraș, cele mai sigure locuri din casă, unde se află rucsacul de supraviețuire și care sunt căile de evacuare acasă, la serviciu sau la școală.

În plus față de lipsa de pregătire individuală, ghidurile existente pentru procedurile recomandate în caz de seism nu sunt centralizate eficient într-un singur spațiu digital, accesibil pentru toți cetățenii, spațiu care să beneficieze de o strategie de comunicare constantă și unitară. Informațiile sunt cu atât mai puțin accesibile în mediul rural, unde însă gradul de utilizare a telefoanelor inteligente este destul de mare.

Nu în ultimul rând, persoanele în vârstă și cele cu dizabilități au nevoie de măsuri speciale de protecție în caz de dezastru. În prezent există foarte puține informații disponibile și deloc accesibile pentru toate tipurile de dizabilități. Salvarea unei persoane aflată într-un scaun cu rotile sau a unei persoane nevăzătoare care are sau nu câine ghid presupune proceduri distincte față de intervenția standard. Vulnerabilitatea acestor persoane le face de asemenea victime cu grad ridicat de risc.

Ca urmare a primului an de studiu Civic Labs domeniu [Mediu/Pregătire și răspuns în situații de urgență](https://civiclabs.ro/ro/domains/pregatire-si-raspuns-in-situatii-de-urgenta-2019-2020) au fost identificate mai multe [puncte critice](https://civiclabs.ro/ro/byproducts/probleme-pregatire-si-raspuns-in-caz-de-seism) în care tehnologia poate face diferența, în acest caz, între viață și moarte. 

Una dintre soluțiile propuse de noi este aplicația <span class="has-background-warning">[Stay Togheter](https://civiclabs.ro/ro/solutions/stay-together)</span>.

Aplicația te va ajuta în alcătuirea planului de urgență, cât și pentru obținerea de informații vitale direct de la sursă în cazul unui seism major. Nu în ultimul rând, aplicația poate fi de un real folos persoanelor cu dizabilități, deoarece ușurează accesul la informații și le prezintă într-un mod ușor de asimilat.

Contul de utilizator permite adăugarea de adrese pentru domiciliu și serviciu, precum și setarea punctelor de întâlnire în caz de calamitate și introducerea altor informații importante în cazul unei urgențe: grupa sanguină, alergii, tratamente active, precum și o listă cu membrii familiei și adresele acestora de acasă și de la serviciu.

Structura aplicației face posibilă organizarea întregii familii în caz de cutremur, prin setarea traseelor de urmat către punctele de întâlnire pentru fiecare membru al familiei și prin accesul facil la informațiile privind adăposturile din zonă. De asemenea, aplicația permite utilizatorilor să introducă și să atribuie responsabilități.

Interfața mai conține și o secțiune legată de administrarea unui rucsac pentru situații cu urgență. Astfel, în aplicație se pot introduce produsele puse în rucsac, cantitățile și datele de expirare ale acestora sau datele la care fiecare produs din listă trebuie verificat. Aplicația va trimite notificări în funcție de datele setate.

Aplicația te va ajuta în acest fel atât în alcătuirea planului de urgență, cât și pentru obținerea de informații vitale direct de la sursă. Odată implementată, soluția va crește numărul de persoane ce își pregătesc un rucsac pentru urgențe. Nu în ultimul rând, poate fi de un real folos persoanelor cu dizabilități, deoarece ușurează accesul la informații și le prezintă într-un mod ușor de asimilat.

**Status: Neadoptat**

<span class="has-background-warning">**Reprezinți un ONG și vrei să adopți acestă soluție?**</span>

<span class="has-background-warning">**Reprezinți o companie și vrei să finanțezi acest proiect?**</span>

**Citește Raportul > [Mediu / An 1 de studiu, 2019-2020 / Vol 2: Pregătire și Răspuns în caz de Seism](https://www.scribd.com/document/449720311/Mediu-Preg%C4%83tire-%C8%99i-r%C4%83spuns-in-caz-de-seism-Raport-Civic-Labs-An-1-Volum-1-2019#from_embed)**

**[Vezi restul soluțiiilor propuse](https://civiclabs.ro/ro/domains/pregatire-si-raspuns-in-situatii-de-urgenta-2019-2020)**

