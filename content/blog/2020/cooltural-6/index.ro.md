---
title: "Suplimentul Cooltural vol 6"
excerpt: ""
cover: cover.png
slug: cooltural-6

date: 2020-07-11
author: Dragoș Costache
---

{{< figure src="cover.png" alt="Logo Suplimentul Cooltural volumul 6" >}}

Prieteni pe măsură ce vara progresează spre mai cald și îmbietor și curba se [aplatizează pe verticală](https://datelazi.ro/) lumea de afară devine o chestie ușor înfricoșătoare, cel puțin pentru mine. Dar nu e o problemă pentru că trăim în era internetului, prieteni, și ne putem oricând pierde între poveștile și faptele strămoșilor noștri, care or fi ei. Și o să pun [asta aici](https://www.youtube.com/watch?v=I6U2eiaqVRQ) ca să ascultați pe fundal, să facem atmosferă, zic.

[Back in time](https://www.youtube.com/watch?v=uq7noaMwLfg)

Istoria e una din chestiile alea care se predă extrem de dogmatic în România. Știm tot ce trebuie despre Mircea cel Bătrân și Ștefan cel Mare dar mai nimic despre [Robia romilor](https://en.wikipedia.org/wiki/Slavery_in_Romania), [Românii ajunși în Gulag](https://www.mediafax.ro/editorialistii/istoricul-marius-oprea-un-sfert-de-million-de-romani-din-gulag-la-un-dolar-destinul-ii-19088971) sau [uniformizarea etnică forțată a Dobrogei după 1878](https://tulcealibrary.ro/wp-content/uploads/2017/02/Razvan-Limona-Populatia-Dobrogei.pdf). Dar istoria modernă a fost întotdeauna prilej de propagandă iar cea străveche prilej de speculație. Un exemplu foarte bun e chiar [teoria etnogenezei românești](https://tulcealibrary.ro/wp-content/uploads/2017/02/Razvan-Limona-Populatia-Dobrogei.pdf) care e acceptată ca “românii au fost aici dintotdeauna” doar în România, majoritatea istoricilor din alte părți fiind convinși că strămoșii noștri au transhumat din Balcani. Cel mai sigur dacă vrei să te uiți la strămoșii noștri e să te uiți la epoca preistorică, unde nimeni, [mă rog aproape nimeni](https://www.theatlantic.com/science/archive/2016/12/genetics-race-ancestry-tests/510962/), nu are pretenții că hominidul lor a venit primul. Și vestea bună e că strămoșii noștri de dinainte de Burebista, de daci și romani și chiar de stăpânii noștri ai tuturor [reptilienii agatârși](https://www.vice.com/ro/article/53p9j3/omul-care-locuieste-in-barba-dragonului-rupe-tacerea) aveau o viață complexă. Unul din cei mai vechi hominizi europeni e [român de-al nostru](https://adevarul.ro/locale/timisoara/cel-mai-vechi-homo-sapiens-europa-descoperit-muntii-banatului-corcitura-omul-modern-neandertalian-400000-ani-1_54da1eac448e03c0fd78abd6/index.html) prieteni, descoperit în [peștera cu oase](https://ro.wikipedia.org/wiki/Pe%C8%99tera_cu_Oase) și [pare mare pehlivan](https://www.facebook.com/115881128449258/posts/the-first-romanian-this-is-reconstruction-of-the-face-of-a-man-who-lived-at-the-/2166313456739338/). Parcă-l și vezi spunând bancuri cu bulă și mamutul. Și dacă nu râdeai putea să-ți spulbere craniul între palme pentru că [strămoșii noștri erau față de noi](https://www.vice.com/en_us/article/3kybvy/evolution-fitness-ancestors-strength-endurance-humans) cam cum sunt [lupii față de câinii de poșetă de azi](https://i.pinimg.com/originals/f8/fa/15/f8fa152f01334d56d17d1fce02ef7452.jpg). Na, chiar dacă se pare că [nu erau chiar ultra maratoniștii pe care-i credeam](https://undark.org/2019/10/03/persistent-myth-persistence-hunting/) strămoșii noștri erau [mai rapizi](https://phys.org/news/2009-10-modern-men-wimps.html) și mai puternici decât noi. Poate și pentru că strămoșii noștri trăgeau la rame [sau erau biciuiți](https://en.wikipedia.org/wiki/Galley_slave), nu mergeau să facă o oră la rower în pauza de masă între o salată, un call și un newsletter nebun de la băiatul ăla de la Code for Romania.

În orice caz, strămoșii noștri nu erau doar hibrizi de neandertali glumeți care locuiau în peșteri. Orașul [Ierihon, în teritoriile palestiniene de cel puțin 11000 de ani](https://www.usnews.com/news/cities/slideshows/10-of-the-oldest-cities-in-the-world?slide=4) iar vecinii noștri Bulgarii au descoperit un oraș de piatră [de cel puțin 6500 de ani](https://www.smithsonianmag.com/smart-news/newly-uncovered-6500-year-old-fortified-stone-city-the-oldest-in-europe-104941924/#:~:text=Not%20to%20be%20outdone%2C%20archaeologists,or%20minus%20a%20few%20centuries.). Dacă aveți treabă pe la Varna puteți vedea și el mai vechi tezaur de obiecte din aur descoperit vreodată. Dacă nu aveți timp și treabă la varna, pentru că Covid, totuși, puteți vedea [tezaurul nostru de la Pietroasa la muzeul național de Istorie a României](http://www.mnir.ro/index.php/tezaurul-de-la-pietroasa/).

**#Cooltură**

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/fIkhMNf-4I0" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[History of the World pt. 1](https://www.youtube.com/watch?v=fIkhMNf-4I0) (1981, Mel Brooks) - Știți marota aia cu “Domne n-ar mai putea Mel Brooks să facă filme azi din cauza corectitudinii politice”? O știți că am recomandat un video despre ea într-un cooltural precedent. Ei uite că nu e nevoie să mai facă că avem deja foarte mult Mel Brooks din epocă. History of the World e un film-antologie cu mici scenete istorice hilare, care o să te lase râzând dacă ai măcar o doză minimă de umor. Nu e cel mai bun film al lui Brooks dar chiar și dacă ar fi cel mai prost ar fi mai amuzant ca 80% din comediile care apar în zilele noastre. Uitați-vă la el că merită.

**Cartea Săptămânii**

[Sapiens](https://www.elefant.ro/sapiens-scurta-istorie-a-omenirii_801a0f96-0d46-41b8-83cd-3487a8f6e379) (2011, Yuval Noah Harari) - Nu-s un mare fan al lui Harari și nici Sapiens nu mi se pare o carte de căpătâi, mai mult un fel de biblia pentru copiii dar mai adecvată pentru societatea în care trăim. Dar recent a recomandat-o Selly în [vlogul lui despre Bac](https://www.youtube.com/watch?v=I647dXGso0o) și despre ce e nasol la școala din România și toată lumea a sărit să-i dea în cap că de ce n-a recomandat altă carte, că uite cartea asta e mai bună, că tre să citească copii despre exploatare sau despre antreprenoriat. Nu prieteni, omul a recomandat o carte basic dar decentă despre experiența umană de ieri și implicit de azi, numai bună pentru adolescenți și o să o recomand și eu dintr-un fel de solidaritate prostească. Am zis!

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/0B_DHD8kxPA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Plebs](https://www.youtube.com/watch?v=0B_DHD8kxPA) (2013) - Un serial absolut hilar, plebs e un sitcom nebun despre multipli tineri exponenți ai clasei de jos care încearcă să-și ducă zilele și să-și găsească partenere într-o romă antică care seamănă al dracului de mult cu Londra modernă, plină de lux și precaritate. Plebs e un serial fascinant care ne arată că parcă ne luăm un pic cam în serios strămoșii și mai puțin serios [bețele cu bureți înmuiați în oțet](https://en.wikipedia.org/wiki/Xylospongium) cu care se ștergeau la fund la toaletele comunale unde își făceau toți nevoile.

**Jocul Săptămânii**

[Prehistorik 2](https://en.wikipedia.org/wiki/Xylospongium) (1993) - Da știu, puteam să vă recomand un [Civilization 6](https://civilization.com/) sau concurența de la [Humankind, jocul ăla cu maimuțe](https://www.youtube.com/watch?v=QIxo8qWR-RA) sau chiar [Farcry: Primal](https://www.youtube.com/watch?v=LJ2iH57Fs3M) dar am zis că dacă tot vorbim de strămoși să ne uităm un pic și la strămoșii jocurilor de azi, mai ales că-s jucabile în browser. Prehistorik 2 e unul din jocurile care mi-au colorat copilăria și faptul că-l puteți juca chiar acum, clickând pe linkul de mai sus mă face foarte fericit.

**Internetul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/73p5VtuKvAo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Lumea Lui Vali ep. 4 - Preistoria](https://youtu.be/73p5VtuKvAo)  câștigă internetul săptămâna asta. Full Disclosure oamenii ăștia-mi sunt prieteni dar le-aș da coroniță și dacă nu ar fi. Dan Panaet, scenarist, Cațavenc și băiatu’ ăla cu glumele istorice de pe Facebook a creat acest web show amuzant, un fel de [Philomena Cunk](https://www.youtube.com/watch?v=k8XrSeLBbGg) pentru ai noștri români. Cu Nicu Banea, de la [Cosmin’s Vlog](https://www.youtube.com/watch?v=hWdWmrrj8mM) în rolul principal și ceea ce bănuiesc că e un hibrid neandertalian recent dezghețat pe post de omul cavernelor echipa Lumea lui Vali ne dă o satiră a unei emisiuni de istorie numai bună pentru publicul de români de pe youtube. Laic șer și falău, prieteni.

**Random-ul Săptămânii**

[Tur Ghidat al Grotei de la Lascaux](https://archeologie.culture.fr/lascaux/fr/visiter-grotte-lascaux) - Dacă tot ne-am anulat în mare vacanțele ce-ați zice de un tur simultan în prezent și trecut. Iată că faimoasa grotă din Lascaux, cu unele din cele mai frumoase picturi rupestre din lume poate fi vizitată și de la distanță grație acestui tur virtual oferit de prietenii noștri, francezii.

**Playlist-ul Săptămânii**

Muzica de săptămâna asta ne vine de la maestrul muzicii obscure și unii din oamenii de bază ai Code 4, Vic. Vic e responsabil pentru cel puțin 50% din glumele noastre interne și pentru o bună parte din slackmoji-urile care vă delectează canalele de Slack. Dar mai mult, Vic este un veritabil pericol public când e vorba de muzică dubioasă pe care o găsește când are 100 de play-uri pe Youtube, dar și când e vorba de obscurități de twitter și alte ascunzișuri din străfundul internetului. Playlistul concis și la obiect al lui Vic aici:

<div class="embed-responsive is-16by9">
  <iframe src="https://open.spotify.com/embed/playlist/3XCVZhuJpAyvTL5HKD21ZW" frameborder="0" allowtransparency="true" allow="encrypted-media"></iframe>
</div>

---

Săptămâna viitoare ne face playlistul șefa noastră a tuturor, Adriana, fata cu emojiurile de la comunicare,  care a promis să nu bage manele și muzică de candal că prea suntem agitați de la Covid și căldură.

**Și cu asta, înapoi în prezent prieteni.**

Code for Romania e un produs al timpurilor noastre dar nu poate să reușească singur. Avem nevoie de voi toți, de ajutorul și susținera voastră fie că susținerea asta înseamnă [donații](https://code4.ro/ro/doneaza/), participarea voastră [la proiecte](https://tfsg.code4.ro/ro/) sau redirecționarea a 3,5% din impozit către noi. Împreună, prieteni, facem treabă.

**Până data viitoare, sănătate și timp liber vă doresc.**

Dragoș C. Costache

**Sunt vechi, domnule!**
