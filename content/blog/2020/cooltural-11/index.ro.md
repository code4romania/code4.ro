---
title: "Suplimentul Cooltural vol 11"
excerpt: ""
cover: cover.png
slug: cooltural-11

date: 2020-08-15
author: Dragoș Costache
---

{{< figure src="main_image.gif" alt="Logo Suplimentul Cooltural volumul 11 animat" >}}

Vă salut cu drag, [daci prieteni](https://www.youtube.com/watch?v=tGZgk2w7xLM). Vara continuă, fie că vrem sau nu și parcă totul se topește în jur, de la asfalt când dă căldura, la înghețata în ambalaj până ajungi acasă să o savurezi în familie. Astea sunt zilele de lene de vârf de vară, chit că temperaturile nu-s la fel de ridicate ca-n iulie de anul ăsta și e greu să te bucuri de un șezlong moale de pe marginea piscinei când corona doboară recorduri zi de zi. Dar hai să ne așezăm comfortabil un pic, să punem perna aia mai bine și să ne uităm un pic la chestii moi, astăzi.

[Softly](https://www.youtube.com/watch?v=jeo3an2M_Lo)

Probabil că știți de la școală că talcul e [cel mai moale material](https://www.popsci.com/science/article/2012-10/fyi-whats-softest-material-earth/#:~:text=According%20to%20the%20Mohs%20scale,measure%20hardness%20in%20absolute%20terms.) de pe pământ, cel puțin după [scara Mohs](https://geology.com/minerals/mohs-hardness-scale.shtml) inventată acum mai bine de două secole de un geolog german dar care e cel mai moale material? Dacă vorbim de stofă un concurent serios e [lâna de vicuna](https://bellatory.com/clothing/The-Rarest-Fabric-in-the-World), ruda mai fancy a lamei și cămilei care paște pe pantele înalte ale Anzilor. Vicuna e ruda de la țară cu părul bogat a alpacăi, animalul mai cunoscut pentru lână fancy. Tot din anzi ne vine și șinșila animalul cu o blană atât de moale și deasă că sufocă puricii și e de facto imun la ei ([oarecum](https://squeaksandnibbles.com/can-chinchillas-get-fleas/)). Blana de șinșila e foarte scumpă dar noi, la Code for Romania suntem anti blană de șinșila, mai ales că avem o șinșilă voluntară! Everybody, meet **Timi**!

{{< figure src="timi.jpg" alt="imagine cu șinșila pe nume Timi" width="40%" height="40%" >}}

Moale însă nu înseamnă și ușor neapărat. Dovadă și pernele voastre - ați observat că cele pe spumă sunt mai ușoare ca cele pe puf? Cel mai ușor material din lume poate părea [pufos](https://en.wikipedia.org/wiki/Aerogel) dar [ia uite ce zgomot](https://www.youtube.com/watch?v=GcdB5bFwio4&list=LL0Kc4I8HJzb7RB6MrR4O0yQ&index=200) face. Nu e moale deloc. În schimb știi ce e moale? Așternutul după ce e spălat cu balsam de rufe. Care e [practic lubrifiant, prieteni](https://www.scienceabc.com/eyeopeners/how-do-fabric-softeners-work.html). Ne lubrifiem hainele ca să fie moi. Pentru  că moale e bun, nu? [Lumina “moale”](https://en.wikipedia.org/wiki/Hard_and_soft_light) de exemplu face pozele frumoase. 

Și în fuga noastră după “moale” adesea dăm de chestii prea moi. Cum ar fi [saltelele moi](https://www.health.com/mind-body/signs-mattress-too-soft) de la care poate să te doară spinarea. Sau alte chestii ahem… care nu-s bune când sunt moi. [Cum ar fi softbois](https://www.youtube.com/watch?v=QY8HvboEv6U). Credeați că o să fac o glumă cu rahat, nu? Sunt prea domn. Oricum avem nevoie să fim mai buni, mai sinceri [și mai “soft”](https://medium.com/@shannonstoby/re-defining-strength-why-softness-could-save-your-life-4a2f1ff3c6ab), cu toții. Pentru că e natural, biologic [să ne placă chestiile moi](https://www.psychologytoday.com/us/blog/design-and-the-mind/201106/sad-times-call-soft-textures), de la bebeluși la pături, în special când ne simțim stresați sau singuri. Lucru dovedit [și de frații noștri](https://pages.uoregon.edu/adoption/studies/HarlowMLE.htm) mai păroși.

**#Cooltură**

Hai să fim blânzi și să o luăm gingaș săptămâna asta, cooltural vorbind.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/hvx0m2SeOSk" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Hard Candy](https://www.youtube.com/watch?v=hvx0m2SeOSk) (2005, David Slade) - Unul din primele filme care i-au popularizat pe Patrick Wilson și pe Ellen Page Hard Candy e un film ăăăăă… soft despre relații imposibile și despre cum secretele noastre pot atârna greu. 

**Cartea Săptămânii**

[Wool](https://www.elefant.ro/wool-paperback_2322ac00-6ffb-448e-a5ea-cf227d18bf6e) (Hugh Howey, 2011) - Prima carte din seria Silo despre supraviețuirea subterană a societății umane postapocaliptice l-a făcut faimos pe Howey. Wool e un adevărat fenomen Young Adult într-o piață Young Adult suprasaturată. Dar e o carte drăguță, de vară, “soft”.

**Serialul Săptămânii**

[Perry Mason](https://www.youtube.com/watch?v=_5O3cMmg3JQ) (2020-, HBO) - Avocatul favorit al bunicilor americani și-a primit rebootul gritty pe care nu-l dorea nimeni… dar care a ieșit surprinzător de bine. Perry Mason e detectiv particular, traumatizat de primul război mondial și o arde în Los Angeles-ul din vremea Crizei. Un serial captivant căruia îi lipsesc însă naziștii pe care [Penny Dreadful: City of Angels](https://www.youtube.com/watch?v=_WqFMwMiF3I) îi are din plin.

{{% columns %}}

{{% column class="has-background-link has-text-white-bis" %}}
Vrei să ne cunoști?

Hai să ne vedem la următorul HackDay, unde avem și o sesiune de Ask Us Anything! Între timp, poți citi despre Tech for Social Good și să te înscrii să iei parte la el în luna august, dacă dai click pe bannerul de mai jos. 

Nu te speria de Python, .NET sau Django. Dacă ești grafician, UX/UI sau char și copywriter, hai la HackDay sa facem lucruri frumoase împreună. 
{{% /column %}}

{{% /columns %}}

<a href="http://tfsg.code4.ro/">{{< figure src="banner_hackday_20.gif" alt="Banner Tech for Social Good Hackday ediția 20" width="50%" height="50%" >}}</a>

**Jocul Săptămânii**

[Binding Of Isaac: Afterbirth+](https://store.steampowered.com/app/250900/The_Binding_of_Isaac_Rebirth/?curator_clanid=33060864) (2011+, Edmund McMillen) - Jocul meu favorit din toate timpurile probabil și un joc căruia i-am dedicat peste 2000 de ore pe toate platformele posibile. Isaac e un copil trist cu o mamă nebună care scapă de aceasta într-o serie de catacombe inspirate de Legend of Zelda și mitologie creștină. Și se bate cu bucăți de carne și rahaț, trăgând cu lacrimi. Mai știți când ziceam că sunt prea domn pentru glumele cu rahat?

**Internetul Săptămânii**

[Edgar Wright- How to Do visual Comedy](https://www.youtube.com/watch?v=3FOzD4Sfgag) - Un clip fantastic despre un regizor fantastic câștigă internetul astăzi și veci vecilor amin. Every Frame a Painting e un canal de youtube obligatoriu pentru pasionații de film și ăsta e unul dintre cele mai bune clipuri de pe canal.

**Random-ul Săptămânii**

[Hai că totuși e bine](https://www.reddit.com/r/Romania/comments/i9gnls/how_romania_has_developed_from_1990_to_2020/) - Cum a evoluat România în 30 de ani? În bine. Se poate mai bine, unele zone au luat-o în jos rău, avem Covid dar… totuși parcă e bine. Să tot fie, prieteni.

**Playlistul Săptămânii**

Playlistul săptămânii ne vine de la Andrei Brad și pare să fie unul cu Soft Jazz și Hard Rock. Îl știu pe Andrei din școala primară, e unul din cei mai dedicați voluntari non-tech de la Code for Romania și recent a strâns mai mulți bani ca mine prin [fundraiserul lui](https://code4.galantom.ro/fundraising_pages/view?id=13689&lang=en). Huă.

<div class="embed-responsive is-16by9">
  <iframe src="https://open.spotify.com/embed/playlist/7Fvz6uzhuEuIgatjAwt5uz" frameborder="0" allowtransparency="true" allow="encrypted-media"></iframe>
</div>

---

Săptămâna viitoare o să ascultăm și ceva muzică de la departamentul de Tech. Îmi pare rău. You have been warned.

Nu ne uitați în căldura verii, prieteni. [Avem proiecte](https://tfsg.code4.ro/en/) care au nevoie de liniile voastre de cod și nu ne strică nici să primim  [donații](https://code4.ro/ro/doneaza/). Vă rugăm. Că tre să plătim curentul, că am tot pus aerul condiționat. Gluma ca glumă, dar vă mulțumim că sunteți alături de noi și eu personal vă mulțumesc [că-mi citiți tâmpeniile](https://www.scena9.ro/article/istorie-conspiratii-romania?fbclid=IwAR2OUfJ4KUURY_bxkh9H1hvTqDnmgfRiK79E9foLgMCUO1nTUXnxLsU3vXE). 

Să ne citim cu bine, prieteni!

Dragos C. Costache

**C-ul vine de la Coccolino**
