---
title: "RoHelp - întrebări și răspunsuri"
excerpt: ""
cover: rohelp.png
slug: ro-help

date: 2020-04-13
author: Cătălin Bindea
---

{{< figure src="rohelp.png" >}}

**Cine se poate înscrie în platforma RoHelp.ro?**

Orice Asociație sau Fundație legal constituită conform legislației române care lucrează în orice forma pentru ameliorarea efectelor epidemiei de Covid-19 și care respectă criteriile de eligibilitate ale platformei se poate înscrie în RoHelp.ro. Întreg regulamentul poate fi consultat [aici](https://rohelp.ro/ro/rules/).

**Care sunt condițiile de eligibilitate pentru a fi prezent în platforma RoHelp.ro?**

Criteriile de eligibilitate pentru înscrierea pe platforma RoHelo.ro așa cum sunt listate și în regulemant, sunt:

1. Formularul de înscriere este completat integral, în limba română;
2. Sunt transmise copii după documentele anexă indicate mai sus;
3. Entitatea solicitantă derulează activitati pentru ameliorarea crizei generate de epidemia COVID-19
4. Entitatea solicitantă nu realizează activități și nu susține cauze de natură politică sau care discriminează pe considerente legate de etnie, rasă, sex, orientare sexuală, religie, capacități fizice sau psihice sau de apartenența la una sau mai multe categorii sociale sau economice.

Întreg regulamentul poate fi consultat [aici](https://rohelp.ro/ro/rules/).

**De ce un ONG trebuie să fie eligibil pentru a fi avea cont în platforma RoHelp.ro?**

Pentru a ne asigura că donația fiecăruia dintre voi ajunge și este folosită pentru scopul pentru care a fost cerută de către ONG, Code for Romania în parteneriat cu Federația Fundațiilor Comunitare din România a dezvoltat un regulament clar și un sistem de validare și raportare transparent care pot fi consultate [aici](https://rohelp.ro/ro/rules/).

**Ce presupune transparența pe care trebuie să o ofere ONGurile prezente pe platforma RoHelp.ro?**

Prin parteneriatul pe care ONGul înscris in platforma îl semnează cu Code for Romania ca administrator al platformei, acesta are obligația de a declara și respecta destinația resurselor materiale și financiare colectate prin intermediul Platformei și obligația de a raporta cu privire la utilizarea acestora după primele 30 de zile de la admiterea în platforma,  apoi trimestrial, precum și la încetarea colaborării.  Întreg regulamentul poate fi consultat [aici](https://rohelp.ro/ro/rules/).

**Care este componența și rolul comisiei?**

Eligibilitatea unui solicitant va fi stabilită de către o comisie formată din următorii trei membri: un reprezentant al Code for Romania, un reprezentant al Departamentului pentru Situații de Urgență (DSU) și un reprezentant al Federației Fundațiile Comunitare din România. Aceeași comisie va verifica raportarea organizațiilor prezente în platforma.

Întreg regulamentul poate fi consultat [aici](https://rohelp.ro/ro/rules/).

**Poate un ONG să fie refuzat să facă parte din platforma RoHelp.ro?**

Dacă un ONG nu îndeplinește criteriile de eligibilitate detaliate la pc2 i se refuză accesul în platformă. În acest caz ONG-ul are dreptul de a solicita, o singură dată, reevaluarea deciziei, prin transmiterea de documente și informații suplimentare. Întreg regulamentul poate fi consultat [aici](https://rohelp.ro/ro/rules/).

**Cum ajung donațiile la ONG-uri?**

Ajutăm fiecare ONG prezent în platforma RoHelp.ro să încheie un contract direct cu procesatorul de plăți online Netopia. Astfel toate donațiile venite din RoHelp.ro vor fi încasate direct de ONG fără intermediari sau comisioane ascunse. În ceea ce privește donațiile în materiale sau solicitări de voluntari, fiecare ONG are listat pe pagina proprie din platformă nevoile iar cei ce pot oferi ajutor au la dispoziție toate datele de contact direct necesare pentru a oferi ajutorul necesar.

Întreg regulamentul poate fi consultat [aici](https://rohelp.ro/ro/rules/).

**Care este rolul autorităților în acest demers?**

RoHelp.ro face parte din ecosistemul de soluții digitale dezvoltate de Code for Romania Task Force în parteneriat cu Guvernul României prin Autoritatea pentru Digitalizarea României. Conform parteneriatului dintre Code for Romania, Autoritatea pentru Digitalizarea Romaniei si Secretariatul General al Guvernului, platforma RoHelp se află în administrarea exclusivă a Code for Romania, singura implicare a Guvernului fiind prin prezenta reprezentantului DSU în comisia de validare.

**Presupune un cost pentru ONG-uri prezența lor pe platforma RoHelp.ro?**

Nu, nu există absolut nici un cost pentru utilizarea Platformei RoHelp. Platforma RoHelp este dezvoltata si administrata gratuit de catre Code for Romania cu sprijinul comunitatii sale de voluntari, a Federatiei Fundatiilor Comunitare si cu ajutorul financiar al Romanian American Foundation, Fundatia Vodafone Romania si ING Bank.
Pentru plățile online se percepe un comision care se regăsește în contractul încheiat direct de ONG cu operatorul de plăți online Netopia.

**RoHelp.ro este o soluție doar pentru COVID-19?**

Da, și se adresează doar ONG-urilor care luptă cu efectele produse de epidemia COVID-19, ea putand fi reutilizata în viitor în cazul altor situații de urgență.

**Doar ONG-urile care acționează în domeniul medical se pot înscrie în platforma RoHelp.ro?**

Nu. Orice Asociație sau Fundație legal constituită conform legislației romane care lucrează în orice forma pentru ameliorarea efectelor epidemiei de Covid-19 și care respectă criteriile de eligibilitate ale platformei se poate înscrie în RoHelp.ro. Întreg regulamentul poate fi consultat [aici](https://rohelp.ro/ro/rules/).

**Se mai pot înscrie ONG-uri în platforma RoHelp.ro**

Da. Nu există perioadă de înscrieri, platforma fiind mereu deschisă pentru noi beneficiari.Orice Asociație sau Fundație legal constituită conform legislației romane care lucrează în orice forma pentru ameliorarea efectelor epidemiei de Covid-19 și care respectă criteriile de eligibilitate ale platformei se poate înscrie în RoHelp.ro. Întreg regulamentul poate fi consultat [aici](https://rohelp.ro/ro/rules/).

**Este RoHelp.ro o soluție proprie Code for Romania?**

Da. Este rezultatul unui proces de cercetare din programul Civic Labs pe domeniul Pregătirii și Managementului unei Situații de Criza Apărute ca Urmare a unui Seism Major 2019. În cadrul Code for Romania Task Force am folosit rezultatele cercetării din programul Civic Labs cu privire la situațiile de urgență, am adaptat și am dezvoltat în timp record platforma RoHelp.ro, plecând de la prototipul soluției [Aid Management Hub](https://civiclabs.ro/ro/solutions/aid-management-hub). Mai multe informații despre sunt disponibile pe [site-ul Civic Labs](https://civiclabs.ro).

**Este RoHelp.ro o soluție Open Source?**

Da, toate soluțiile Code for Romania sunt open source sub licență MPL 2.0 ceea ce înseamnă că oricare rezultat Code for Romania poate fi reutilizat și/sau replicat. Codul sursă poate fi descărcat din [repository-ul GitHub al soluției](https://github.com/code4romania/ro-help).

**Cine este Code for Romania?**

Code for Romania este o organizație non-guvernamentală, înființată în 2016 cu scopul de a rezolva probleme din societatea românească cu ajutorul tehnologiei. În cei peste trei ani de activitate, Code for Romania a adus împreună o comunitate de peste 1.400 de voluntari din IT, cercetare și UX, din țară și din diaspora, și a livrat zeci de soluții digitale viabile în colaborare atât cu societatea civilă cât și cu instituții publice din România. Toate soluțiile Code for Romania sunt open source sub licență MPL 2.0 ceea ce înseamnă că oricare rezultat Code for Romania poate fi reutilizat și/sau replicat.

**De ce Crucea Roșie Română este semnalizată special în platformă?**

Societatea Națională de Cruce Roșie Română reprezintă punctul principal de colectare la nivel național, atât pentru donații financiare care vor fi utilizate în vederea achiziționarii de echipamente și materiale sanitare, respectiv produse și bunuri materiale care vor fi distribuite - în funcție de nevoi și/sau solicitări - pe teritoriul național.
