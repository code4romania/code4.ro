---
title: "Suplimentul Cooltural vol 5"
excerpt: ""
cover: cover.png
slug: cooltural-5

date: 2020-07-03
author: Dragoș Costache
---

{{< figure src="cover.png" alt="Logo Suplimentul Cooltural volumul 5" >}}

Cum ziceam ultima dată, e vară, prieteni dar e o vară atipică. Nu doar că trebuie să avem grijă cu coronavirusul dar se face cald. Bine, aparent, [căldura](https://abc7.com/does-heat-kill-coronavirus-covid-19-warm-weather-hot/6136339/) și ultravioletele [ajută](https://www.cnbc.com/2020/06/17/signify-uv-light-coronavirus.html) la dezinfectare, nu doar la bronzare ,deci e ok. Dar da, vine căldura așa că am zis să facem un Supliment FIERBINTE.

[That’s Hot](https://www.youtube.com/watch?v=IT9KtUS4mvI)

Prieteni, se anunță [o vară caldă](https://www.mediafax.ro/social/meteorologii-spun-ca-vara-asta-ar-putea-fi-cea-mai-calda-de-cand-se-fac-masuratori-19133232), chiar [în zonele nepotrivite din ambele emisfere](https://www.theguardian.com/environment/2020/jun/30/south-pole-warming-three-times-faster-than-rest-of-the-world-our-research-shows) așa că fiți pe fază și încercați să vă protejați. [Putem încă să oprim](https://climate.nasa.gov/faq/16/is-it-too-late-to-prevent-climate-change/) acest trend de încălzire. Greu, dar putem. Și poate dușmanul de pe buzele dar (să sperăm) nu din plămânii tuturor [ne poate ajuta](https://www.carbonbrief.org/analysis-coronavirus-set-to-cause-largest-ever-annual-fall-in-co2-emissions). În [ultimul număr din Economist](https://www.economist.com/leaders/2020/05/21/countries-should-seize-the-moment-to-flatten-the-climate-curve) e reînviat argumentul pentru credite de carbon. Când redacția unei publicații celebre pentru dedicarea pieței libere și neintervenționismului [îndeamnă la măsuri urgente](https://www.economist.com/news/2020/04/24/the-economists-coverage-of-climate-change) din partea statelor știi că ai o problemă serioasă. Și nu doar una ipotetică. Avem un oraș [plin de betoane](https://www.libertatea.ro/stiri/spatiul-verde-din-capitala-s-a-injumatatit-dupa-1990-dar-in-statistici-a-crescut-din-pix-2725942), poluat ([când nu #stămacasă](https://romania.europalibera.org/a/ministerul-mediului-in-ultima-saptamana-concentratiile-poluantilor-din-bucuresti-au-fost-mult-sub-limita/30492292.html)) care e ca un cuptor cu convecție pe căldură. Poate în Oslo [sau Stockholm](https://www.thelocal.se/20180723/sweden-heatwave-hottest-july-in-at-least-260-years) își permit prietenii scandinavi o încălzire de câteva grade. Noi nu.

Dar hei, poate ne salvează și răcorește știința. [Materiale noi](https://news.ncsu.edu/2020/07/flexible-material-shows-potential-for-heating-cooling/) care să ne răcorească din mers, un fel de [Distrai Fremen](https://www.ign.com/articles/dune-remake-stillsuits-explained-arrakis-costumes-armor-weapons) pentru viața noastră de zi cu zi, [studii despre sănătatea căldurii și a frigului](https://ehp.niehs.nih.gov/doi/full/10.1289/ehp.123-A275), aer condiționat [care nu încălzește](https://www.eco-business.com/videos/heres-a-new-air-conditioner-that-cools-without-warming-the-planet/) planeta și [mașini electrice](https://www.forbes.com/sites/jamesellsmoor/2019/05/20/are-electric-vehicles-really-better-for-the-environment/#4bb7048076d2), obligatoriu acompaniate de o [rețea electrică Eco-friendly](https://www.wired.com/story/electric-grid-needs-big-vanadium-batteries/). Adaptarea e de bază și noi suntem buni la adaptare. Ăsta e [hot take-ul](https://newrepublic.com/article/121501/history-hot-take) meu.

Până una alta, dacă planeta se încălzește noi [părem să ne răcim](https://www.healthline.com/health-news/forget-98-6-humans-now-have-lower-body-temperature-on-average-heres-why). Când nu avem febră, bineînțeles, sau când nu ne antrenăm [la căldură](https://en.wikipedia.org/wiki/Hot_yoga), un lucru care se pare că [ne îmbunătățește performanțele](https://www.outsideonline.com/2415257/heat-training-benefits-2020-study). TOATE perfomanțele, dacă [știi ce vreau să zic](https://www.health.harvard.edu/healthbeat/yoga-for-a-better-sex-life). Dar, hei, dacă vrem să ne gândim optimist e bine să fie cald, având în vedere că într-o zi entropia [ne va aduce frigul etern](https://en.wikipedia.org/wiki/Heat_death_of_the_universe). Ăăăă, da, optimism. Uitați o pisică [răcorindu-se în ocean](https://www.youtube.com/watch?v=zb6uaNKYK6Y). 

**#Cooltură**

Tema de săptămâna asta e bineînțeles căldura.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/YFfdlLW9Rwg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Les Miserables](https://www.youtube.com/watch?v=YFfdlLW9Rwg) (2019, Ladj Ly) - Nu nu e vorba de adaptarea musicalului de Tom Hopper în care îi curg mucii lui Anne Hathaway cât cântă. Les Miserables e un film dur despre brutalitatea poliției într-un cartier rău famat al Parisului, cartier care pe vremuri era settingul romanului lui Dumas dar astăzi e o zonă de imigranți. Când un polițist nou se transferă în districtul rău famat în ziua caniculară în care Franța își joacă norocul la campionatul mondial din 2018 lucrurile se precipită pentru localnici și pentru poliție. Les Miserable e un film dur, greu care poate să-ți provoace anxietate pe parcurs. Dar e un film care nu trebuie ratat, mai ales că are un final care arde.

**Cartea Săptămânii**

[Heat](https://www.amazon.com/Heat-Adventures-Pasta-Maker-Apprentice-Dante-Quoting/dp/1400034477) (2006, Bill Buford) - Buford era editorul de ficțiune la New Yorker și unul dintre fondatorii revistei Granta. Apoi, după ce i-a luat un interviu celebrului chef Mario Batali, a decis că vrea să devină bucătar și el, anume să lucreze într-una din bucătăriile lui Batali, la unul din cele mai mari restaurante din New York. Apoi a scris această carte absolut fascinantă care dă tot din casă despre viața de bucătar de pluton și care a făcut-o înainte să devină cool.

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/oBZrZij2" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Firefly](https://www.youtube.com/watch?v=oBZrZij2-g8) (2002, Joss Whedon) Unul din cele mai bune seriale ale tuturor timpurilor, Firefly a fost în mod tragic anulat după doar 14 episoade. Un western spațial cu o distribuție superbă și beneficiind de un Joss Whedon în vârf de formă (post Buffy dar înainte de Avengers), Firefly are un fanbase absolut nebun de loial și a generat un film, Serenity, un RPG pen and paper și o serie de comic-uri. Firefly e un serial fenomenal care nu trebuie ratat sub nici o formă.

**Jocul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/vrS86l_CtAY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[SUPERHOT](https://www.youtube.com/watch?v=vrS86l_CtAY) (2016) - Unul din cele mai bune jocuri din ultimii ani Superhot are un concept simplu. Timpul se mișcă doar când te miști tu pe ecran. Ai arme, săbii și diverse obiecte și tre să omori o serie de dușmani fără fețe, sau te omoară ei. Nu are rost să vă mai zic mai mult. Jocul e Perfect cu P mare. E de-a dreptul SUPER. HOT.

**Internetul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/Q9phkkD50qs" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Purtătorul de Cuvânt](https://www.youtube.com/watch?v=Q9phkkD50qs) - Sorin Pârcălab și băieții de la ceva mărunt câștigă internetul săptămâna asta cu ce pare să fie un show total improvizat și foarte amuzant. Pârcălab e un purtător de cuvânt și are chestii de zis, ceilalți comedianți sunt membri distinși ai presei și au întrebări, nu neapărat despre subiectul conferinței de presă. După câteva luni de conferințe, ordonanțe și alte treburi show-ul ăsta e fix ce trebuie.

**Random-ul Săptămânii**

Grupul de Facebook [Fire Walk with Memes](https://www.facebook.com/firewalkwithmemes) este doza voastră zilnică de glume și meme cu și despre Twin Peaks. Dacă vă place serialul iconic al lui David Lynch și vă place să râdeți o să râdeți creepy în timp ce vorbiți invers în camera roșie din Black Lodge. Dacă nu… cred că tot o să râdeți.

**Playlist-ul săptămânii**

Am zis să vă mai delectez și eu cu muzică, nu doar coledzii așa că am pregătit săptămâna asta un playlist fierbinte care vă trece printr-o oră din muzica mea de zi cu zi. Enjoy!

<div class="embed-responsive is-16by9">
  <iframe src="https://open.spotify.com/embed/playlist/5P1e9P7eyHZthgleTMiqfu" frameborder="0" allowtransparency="true" allow="encrypted-media"></iframe>
</div>

---

Săptămâna viitoare muzică de suflet de la al nostru Vic, unicul!

**Și cu asta am stins-o.**

Code for Romania e fierbinte vara asta dar avem nevoie de voi toți! Așa că dacă nu contribuiți deja vă așteptăm [să vă implicați în proiectele noastre](https://tfsg.code4.ro/ro/) și dacă vă lasă buzunarul, să vă gândiți la [donații](https://code4.ro/ro/doneaza/) că acum e cald dar la iarnă tre să plătim căldura cu bani.

Până data viitoare, zile fierbinți și seri răcoroase, prieteni. Sau invers.

**Dragoș C. Costache**

I’m the firestarter, twisted firestarter

