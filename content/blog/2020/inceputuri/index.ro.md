---
title: "Începuturi"
excerpt: ""
cover: supliment-cooltural.png

date: 2020-06-05
author: Dragoș Costache
---

{{< figure src="supliment-cooltural.png" >}}

## Salutare, prieteni.

Ghici cine s-a întors. Nu, nu [Caddy, ’98](https://www.youtube.com/watch?v=kQh467bLaDM). Link Dump s-a Întors! Sub un nou nume, cu un nou format dar la fel de aleatoriu ca până acum și cu 50% mai multă Cooltură. Săptămânal, sâmbătă dis de dimineață, voi încerca să vă delectez cu diverse subiecte care de care mai (puțin?) interesante din domenii dragi nouă, aici la Code for Romania și să ofer câteva recomandări dinspre și către comunitate. Suplimentul Cooltural o să vă vină săptămânal în inbox cu dans, muzică, voie bună și referințe pop-culturale mai random ca random.org.

[It starts](https://www.youtube.com/watch?v=XuhgHzuPYiI)...

Și dacă tot e să (re)începem să (re)începem cu începutul. Sau mai degrabă începuturile. Dar întâi, permiteți-mi să filozofez un pic și să întreb care început? De unde să pornim cu începutul? De la Big Bang? Nu, nu mă refer nici la [serial](https://www.express.co.uk/showbiz/tv-radio/1290663/Big-Bang-Theory-what-is-Nobel-Prize-award-why-Sheldon-Amy-win-series-finale) nici la ceasul de [5000 euro de la Hublot](https://www.engadget.com/hublot-smartwatch-big-bang-e-wear-os-160221804.html?guccounter=1&guce_referrer=aHR0cHM6Ly93d3cuZ29vZ2xlLmNvbS8&guce_referrer_sig=AQAAAKVElP3pFzGtYfFOi3Qrhu1VZKn9R8w565QkEZs8xPllp2T76JR-LezgBhmcSivqnnahcf2lCUpgctYPbQAEdElZ-dZn-IMkctz_oo72ynknKk4I2hiujtuApWgGw_kwXhU_qI8FkeXUadb6unRAAu7lkgd9tcjgqeI5R7j1vv0C) ci la [teoria fundamentală](https://www.youtube.com/watch?v=wNDGgL73ihY) a creației universului. Sau na, [depinde pe cine întrebi](https://www.frontiersin.org/articles/10.3389/fpsyg.2015.00793/full). Problema la Big bang, la fel ca la alte evenimente de [dinainte de istoria scrisă, verificabilă](https://www.nature.com/articles/338238a0) e că nu prea știi unde să tragi linia. A început societatea umană când [am descoperit focul](https://time.com/5295907/discover-fire/)? Când [am grădinărit prima dată](https://www.sciencedaily.com/releases/2015/07/150722144709.htm)? Când am [domesticit-o pe Lassie](https://www.theatlantic.com/science/archive/2016/06/the-origin-of-dogs/484976/)? Când s-a născut [un anumit profet](https://en.wikipedia.org/wiki/Anno_Domini) din orientul mijlociu (nu dau nume dar cică e prieten bun cu Papa)? Când s-a mutat [altul](https://en.wikipedia.org/wiki/Hijri_year) la un job mai bun în alt oraș? Poate preferați din [“holocen”](https://www.popularmechanics.com/science/archaeology/a24195/case-for-a-new-calendar-12017/#:~:text=Well%2C%20actually%20there%20is%20no,year%20of%20the%20lord%22).?

Cronologic vorbind evenimentele astronomice sunt de obicei cele mai ușor verificabile deși există probleme chiar și acolo. Dacă ne raportăm strict la oameni aparent începutul istoriei e undeva pe [26 februarie 747 ÎEN](https://en.wikipedia.org/wiki/Canon_of_Kings) de unde istoricii antici au început să măsoare timpul an de an. Dar după cum știm de la Einstein, timpul e relativ, motiv pentru care avem și sărbători decalate, precum crăciunul ortodox rus (după vechiul calendar [Iulian](https://en.wikipedia.org/wiki/Julian_calendar), ajustat) sau revelionul chelnerilor. Nici nouă, la Code for Romania nu ne e clar de când să ne sărbătorim. [Din Aprilie 2016](https://code4.ro/ro/blog/la-multi-4-ani/), când ne-am întâlnit prima dată să punem țara la cale, sau de când a decis statul român că existăm ca entitate? Dacă n-am avut noroc de un fenomen astronomic la timpul potrivit ce să facem…

## Cooltură

Știți prietenul ăla enervant care vă aude vorbind de ceva, o carte, un film, orice și vine să facă conversație și să vă vorbească 20 de minute de subiectul ăla? Eu sunt prietenul ăla enervant, și o să vin cu recomandări nesolicitate săptămână de săptămână. Vestea bună însă e că spre deosebire de prietenul ăla n-o să vă sun când vă pregătiți să mâncați, nici nu o să stau călare peste biroul vostru când încercați să răspundeți la mailurile alea urgente. Eu o să vă aștept cumințel în inbox sau pe [blog](https://code4.ro/ro/blog/) sau în canalul dedicat [Cooltural](https://join.slack.com/share/zt-evzn4unm-_c8stZV7Z~mfmv~fy6JU4Q) de Slack Code for Romania. O să vă recomand aici în fiecare săptămână câte un film, 2-3 melodii de prin comunitate, un joc, o carte, tot ce e frumos. Dacă aveți o dorință arzătoare de ceva în mod particular nu ezitați să scrieți, dacă mă pricep, recomand.
Și nu uitați, discuția continuă pe canalul [Cooltural](https://join.slack.com/share/zt-evzn4unm-_c8stZV7Z~mfmv~fy6JU4Q) de pe slack-ul Code for Romania, și toată lumea e invitată să-mi critice gusturile sau să zică săr’na.

## Filmul Săptămânii

<div class="embed-responsive is-16by9">
  <iframe src="https://www.youtube-nocookie.com/embed/UWqCHKtKPKI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Picnic at Hanging Rock](<https://en.wikipedia.org/wiki/Picnic_at_Hanging_Rock_(film)>) (1973, Peter Weir) - Ați văzut vreodată Călăuza lui Tarkovski sau ați citit ceva horror cosmic a la Stephen King sau H.P. Lovecraft, și singurul lucru care v-a venit în minte a fost “îmi place dar are nevoie de mai multe fete de pension și eventual ceva muzică de Gheoghe Zamfir”? Peter Weir are filmul pentru voi. Picnic at Hanging Rock e povestea unor domnișoare de la internat care se duc într-o excursie în hățișul australian și CEVA CIUDAT se întâmplă. Filmul este superb nu pentru cine știe ce artificii vizuale ci în principal pentru atmosferă. Naiul duios al compatriotului nostru plus construcția opresivă a scenelor crează o atmosferă ușor înfricoșătoare fără să poți spune exact ce e în neregulă acolo. E ca și cum ai distila Lovecraft și frații Strugatki și ai trage totul într-un corset. Rezultatul e un film fascinant, pe care vi-l recomand
https://www.youtube.com/watch?v=UWqCHKtKPKI

## Cartea Săptămânii

[Annihilation](<https://ro.wikipedia.org/wiki/Anihilare_(roman)>) (2014, Jeff Vandermeer) - Ca să păstrăm tematica ciudatului recomandarea literară e romanul New Weird al lui Vandemeer despre o expediție formată numai din femei care explorează o zonă unde se pare că regulile fizicii, biologiei și ale bunului simț nu mai își găsesc locul. Extrem de bine scrisă, cu o poezie interioară rarisimă între cărțile “SF” Annihilation (Apărută ca Anihilare la noi, la editura Nemira) e străbătută de un filon de melancolie. Un fel de coșmar hygge dacă sporii și transformarea în plante intră în definiția voastră a hygge.

## Serialul Săptămânii

[The Great](<https://en.wikipedia.org/wiki/The_Great_(miniseries)>) (2020) - Un serial interesant care încearcă să păstreze un echilibru între comedie și dramă, The Great e o repovestire amuzantă a vieții Ecaterinei cea Mare, a planurilor ei de a prelua puterea și aduce reforma în Rusia dar mai ales o satiră a vieții de curte. O bună parte din șarmul serialului stă în interpretări, toate fiind fantastice cu posibila excepție a lui Elle Fanning ca Ecaterina care mie personal nu mi-a plăcut. Dar cu personaje ca patriarhul Rusiei care e jumătate Daniel, jumătate Dragonu AK-47 pe ecran cui îi mai pasă, sincer.
https://www.youtube.com/watch?v=Gz3ngq8Vp4w

## Jocul Săptămânii

[Crypt of the Necrodancer](https://en.wikipedia.org/wiki/Crypt_of_the_NecroDancer) (2015) - Indifferent dacă ești pe un calculator care poate concura cu NASA, pe Switch sau pe un mobil de 10 euro, poți juca Crypt of the Necrodancer și e un joc absolut perfect. Un rhytm-game în care explorezi un beci și bați diverși monștri în ritm de dans, Crypt e definiția din dicționar a jocului pe care nu îl mai poți lăsa jos. Bonus, dacă vrei să te rupi în figuri, îl poți juca cu covorașul de dans, și să faci și oleacă de mișcare în timp ce belești lilieci prin subteranele muzicale ale imaginarului.

## Internetul Săptămânii

[How to be a pirate](https://www.youtube.com/watch?v=3YFeE1eDlD0) de CGP Grey câștigă săptămâna asta internetul. Unul dintre cele mai bune canale de youtube ne explică în termeni de branding și economie cum merge treaba cu pirateria, și nu mă refer la aia de pe filelist.
https://www.youtube.com/watch?v=3YFeE1eDlD0

## Random-ul Săptămânii

[Aurebesh](https://starwars.fandom.com/wiki/Aurebesh), alfabetul oficial din Star Wars. Spre deosebire de [elfa lui Tolkien](https://www.omniglot.com/conscripts/tengwar.htm#:~:text=Quenya,similarities%20to%20Greek%20and%20Latin.) sau [Klingoniană](https://www.duolingo.com/course/tlh/en/Learn-Klingon), alfabetul din Star Wars are avantajul că arată cool dar nu tre să te chinui să înveți cuvinte, doar transcrii ce vrei tu de la “[Han ma boo-kee, keelee ka-lya dooka. Wadja da boolya ra Moy ka cheesa crispa Greedo?](https://youtu.be/ss0M_EUNbdA?t=31)” la Nebunia lui Salam.

## Playlist-ul Săptămânii

Code for Romania este acum și pe Spotify. Da, pentru că atât de mult ne-a inspirat colegul [Rezilient / Chris:matic!](https://www.facebook.com/ChrismaticGuy/) Primul playlist cu alegeri bizar de diverse este cu câte o melodie de la fiecare și pentru că tot ne-a fost muz, selecția de săptămâna viitorare o să fie curatoriată chiar de el, Cristian Habliuc, fix din inima Iașiului!

<div class="embed-responsive is-3by2">
  <iframe src="https://open.spotify.com/embed/album/1DFixLWuPkv3KT3TnV35m3" frameborder="0" allowtransparency="true" allow="encrypted-media"></iframe>
</div>

---

Și cu asta, prieteni, am terminat.

{{< figure src="redirectioneaza-pt-code.png" >}}

Nu uitați, ne puteți ajuta să ținem lumina aprinsă la sediu [donând](https://code4.ro/ro/doneaza/) sau ne puteți ajuta pe noi toți [oferindu-vă timpul](https://tfsg.code4.ro/ro/) pentru o cauză bună într-unul din proiectele noastre în lucru. Dar mai ales, fiindcă este încă timp, ne puteți ajuta [redirecționând 3,5%](https://redirectioneaza.ro/) din impozit [către noi](https://redirectioneaza.ro/code-for-romania/doilasuta) sau către ONG-ul preferat. Anul acesta puteți redirecționa și pentru 2021 așa că aveți un motiv în plus, nu vă mai batem la cap la anul!

Până data viitoare să ne reauzim sănătoși.

Dragos C. Costache  
Scruffy Looking Nerf Herder
