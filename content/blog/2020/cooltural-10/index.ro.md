---
title: "Suplimentul Cooltural vol 10"
excerpt: ""
cover: cover.png
slug: cooltural-10

date: 2020-08-08
author: Dragoș Costache
---

{{< figure src="cover.png" alt="Logo Suplimentul Cooltural volumul 10" >}}

Prieteni, ZECE! Zece ediții din suplimentul cooltural v-am dat în Inbox! Zece au fost transformate în Bloguri. ZECE! Pentru cei care nu cunoașteți [entuziasmul contagios al primarului Timișoarei](https://www.facebook.com/watch/?v=1775616809149512) când este destul de evident lăsat să câștige poate că fixația mea cu Z E C E poate părea una ciudată. Dar nu este prieteni, și veți vedea de ce. Pentru că zece nu e doar numărul de goluri date de Robu, nici doar nota maximă la școală în România, este și a fost un număr foarte important.

[Obligatoriu](https://www.youtube.com/watch?v=r1Kh79Ghork) 

Zece e de bază. Nu doar pentru că e baza sistemului de calcul pe care îl învățăm încă din școală dar e baza [Sistemului Internațional](https://en.wikipedia.org/wiki/International_System_of_Units) folosit [în toate țările civilizate](https://www.mentalfloss.com/article/55895/countries-havent-adopted-metric-system#:~:text=%22At%20this%20time%2C%20only%20three,system%20of%20weights%20and%20measures.%22). Sistemul decimal era, evident, cel mai la [înde...mână](https://math.stackexchange.com/questions/8734/why-have-we-chosen-our-number-system-to-be-decimal-base-10), pentru că avem zece și nu un alt număr de degete chiar dacă alte sisteme, cum ar fi cele bazate pe multipli de  8 sau 16 ar fi fost poate mai utile pentru matematici avansate. Așa că sistemul în bază zece a devenit de bază peste tot, din China până la Roma. Apropo de roma, știți de ce zece e X? Pentru că 5 E V și X arată ca doi de V. V-ați gândit vreodată la asta? Eu nu.

Zece nu e doar util din punct de vedere  fizic, ci e și util spiritual-filozofic. Cel puțin asta ar zice Pitagora, care când nu inventa teoreme [inventa filozofii/religii](https://plato.stanford.edu/entries/pythagoreanism/#:~:text=(1)%20Pythagoreanism%20is%20the%20philosophy,body%2C%20human%20or%20animal).). Conform lui Pitagora zece e numărul divin deoarece reprezintă existența (1), Creația (2), Viața (3) și cele 4 Elemente. 1+2+3+4=ZECE!!! Dacă pentru grecii lui Pitagora zece era viața pentru romanii care cauzau probleme zece putea să reprezinte moartea. Când vorbim azi de [decimare](https://www.merriam-webster.com/dictionary/decimate) folosim expresia în sensul de distrugere, exterminare. Romanii, niște experți ai distrugerii și exterminării erau mult mai programatici. Pentru ei, a decima însemna pur și simplu reducere cu 10%. Anume când o legiune trăda sau dădea dovadă de lașitate, fiecare al zecelea legionar (extras prin tragere la sorți)  era executat, de obicei bătut de colegii săi de decadă. Legionarii erau însă dificil de antrenat și nu apreciau ideea de decimare așa că pedeapsa era rară. Poate în mod surprinzător, practica decimării nu a dispărut cu imperiul roman. În 1916 o divizie a armatei italiene care se răsculase [a fost decimată](https://militaryhistorynow.com/2014/02/26/no-safety-in-numbers-a-brief-history-of-decimation/) cu aproximativ 120 de soldați executați.

Dacă zecle putea fi de rău augur la Romani, mai ales la cei puși pe rebeliune, zece este număr de bun augur în China. Zece simbolizează perfecțiunea (o fi citit Confucius niște Pitagora?) motiv pentru care anual zeci de cununii au loc pe data de zece octombrie. Pe zece octombire 2010 însă a fost un [veritabil festival de căsătorii](https://www.livescience.com/8746-special-date-10-10-10.html). 

Și obsesia cu zece poate merge un pic cam departe. În timpul Revoluției Franceze, Franța a renunțat la calendarul vechi, imprecis și rămas din vremea Imperiului Roman. Revoluționarii [Cultului Rațiunii](https://en.wikipedia.org/wiki/Cult_of_Reason) au decis să facă un calendar rațional, [cu baza zece](https://daily.jstor.org/why-the-french-revolutions-rational-calendar-wasnt/). Calendarul era împărțit în 12 luni a câte trei “săptămâni” de zece zile fiecare, cu o serie de zile de sărbătoare rămase la sfârșit. O idee [destul de proastă](https://daily.jstor.org/why-the-french-revolutions-rational-calendar-wasnt/) având în vedere că pământul nu se învârte în jurul soarelui în baza zece. Nici în jurul propriei axe pentru că, ați ghicit, Francezii au încercat să facă și ceasurile [să funcționeze în baza zece](https://en.wikipedia.org/wiki/Decimal_time). Nici această idee n-a prins și 12 ani mai târziu, calendarul și ceasul revoluționar au dispărut sub decretul lui Napoleon Bonaparte. Ce să faci, tempus fugit.

**#Cooltură**

Săptâmâna asta ne uităm la cooltură-n baza zece.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/EiLmKxiTT3g" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[The Ten Commandments](https://www.youtube.com/watch?v=EiLmKxiTT3g) (1956, Cecil B. DeMille) - Magnum Opus-ul lui Cecil B. DeMille din 1923, Cele Zece Porunci e unul din cele mai importante filme ale cinematografului timpuriu american, atât cinematografic cât și ca încasări, prezentând povestea Exodului din Egipt și viața lui Moise. La bătrânețe, în era filmelor color și cu sunet, DeMille s-a angajat să facă un re-make al filmului, filmat exclusiv la fața locului, în Egipt. Filmul a devenit cel mai scump din istoria Paramount (13 milioane de dolari în 1956), cel mai lung din istoria Paramount (peste 3 ore jumate) și ultimul film al lui DeMille, care a suferit un atac de cord (nefatal!) după ce a urcat o scară de 40 de metri la 73 de ani în căldura egipteană. Filmul trebuie văzut măcar pentru efectele speciale fantastice pentru vremea respectivă.

**Cartea Săptămânii**

[Zece Negri Mititei](https://www.elefant.ro/zece-negri-mititei_e1a537d0-b32d-4b9d-b0c6-827ab4201fa0) (1939, Agatha Christie)- Cel mai bine vândut roman la Agathei Christie, și cel mai vândut roman polițist al tuturor timpurilor, nu e doar o carte foarte bună de mister dar și un element cultural important în aceste vremuri în care multă lume suferă de “cenzura” corectitudinii politice. Inițial purtând un titlu acceptabil în 1939 dar inacceptabil după ce cuvântul cu n- a ieșit din uzul anglofonilor civilizați, cartea și-a schimbat titlul în limba engleză în Ten little Indians și apoi And then there were none. E important de menționat că Agatha Christie nu era o rasistă abjectă și că termenul în Marea Britanie la momentul respectiv era mult mai puțin încărcat ca în SUA, unde progresul rasial post război civil fusese inversat prin [Legile Jim Crow](https://en.wikipedia.org/wiki/Jim_Crow_laws).

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/urrhPYLP-eI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Inside Number 9](https://www.youtube.com/watch?v=urrhPYLP-eI) (2014-, BBC) - Nu e cu zece dar e destul de aproape. Inside no. 9 e un serial-antologie absolut remarcabil produs de duo-ul comic(?) Shearsmith și Pembleton. Premisa e una foarte simplă - fiecare poveste, fiecare întâmplare din episoadele acestei antologii are loc într-un ‘Număr 9’, fie că e vorba de un apartament, o casă, o cabină de la teatru sau chiar un dulap. Inside no. 9 e un serial absolut fantastic, atât de bun încât și-a găsit concurență de la frații Duplass prin [Room 104](https://www.imdb.com/title/tt6064882/), un serial cu o premisă aproape identică realizat de un alt duo nebun de comedie(?).

{{% columns %}}

{{% column class="has-background-link has-text-white-bis" %}}
Vrei să ne cunoști?

Hai să ne vedem la următorul HackDay, unde avem și o sesiune de Ask Us Anything! Între timp, poți citi despre Tech for Social Good și să te înscrii să iei parte la el în luna august, dacă dai click pe bannerul de mai jos. 

Nu te speria de Python, .NET sau Django. Dacă ești grafician, UX/UI sau char și copywriter, hai la HackDay sa facem lucruri frumoase împreună. 
{{% /column %}}

{{% /columns %}}

<a href="http://tfsg.code4.ro/">{{< figure src="banner_hackday_20.gif" alt="Banner Tech for Social Good Hackday ediția 20" >}}</a>

**Jocul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/zw47_q9wbBE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Legend of Zelda: Breath of the Wild](https://www.youtube.com/watch?v=zw47_q9wbBE) ( 2017, Nintendo) Jocul care a vândut mai multe console Nintendo Switch ca Mario Odyssey, Breath of the Wild e un joc superb, o transpunere a gameplayului 3rd person modern (a la Assassin’s Creed et co.) într-o lume deschisă ce are Zelda în fiecare moleculă de ADN. Breath of the Wild e un joc extraordinar, care a primit Zece (!!!) pe linie la lansare. E pură coincidență că este și cel de-al zecelea joc Zelda pe consolele Nintendo.

**Internetul Săptămânii**

[You Don’t Need 10,000 Hours to Master a Skill. Here’s 5+ Steps to Take](https://medium.com/the-ascent/skill-mastery-in-five-steps-ad2e648952bf). - NU sunt eu un mare fan al articolelor inspiraționale care te învață chestii profunde dar postul ăsta de medium a rezonat cu mine destul de mult. [Regula de 10000 de ore](https://en.wikipedia.org/wiki/Outliers_(book)) a lui Gladwell e ceva în care cred foarte mulți oamenni de la Bill Gates în jos dar mi s-a părut întotdeauna în cel mai bun caz o abstractizare. Cam asta zice și postul ăsta, și oferă o serie de pași ca să ajungi la “mastery” înainte să-ți dedici mai mulți ani din viață unui singur lucru.

{{% columns %}}

{{% column class="has-background-warning" %}}

Avem cel mai cool program, în care oferim asistență tehnică pro-bono pentru ONG-uri, Civic Tech 911. E simplu de folosit. Ești ONG, ai o problemă cu orice digital-related, intri pe site, faci un booking în calendar și noi te ajutăm.

Până acum, în 2 luni, am sprijinit câteva zeci de organizații și ne-am dori foarte mult să putem extinde numărul de ore de consultanță pe care le putem oferi, dar avem nevoie de sponsorship for it. Așa că **orice share al acestui program (către inboxul unei companii 💕 ) este binevenit.**

{{% /column %}}

{{% /columns %}}

<a href="https://code4.ro/ro/civic-tech-911/">{{< figure src="banner_civic_tech_911.gif" alt="Banner Civic Tech 911" >}}</a> 

**Random-ul Săptămânii**

[Las asta aici](https://www.youtube.com/watch?v=nXeTsWGPT0w)

**Playlistul săptămânii**

ZECE! Zece melodii de nota zece din anii ‘10  de la mine doar pentru voi săptămâna asta prieteni. Dintr-o sumedenie de genuri muzicale, dar, așa, “easy listening”, numai bune de ascultat vara.

<div class="embed-responsive is-16by9">
  <iframe src="https://open.spotify.com/embed/playlist/2kCa8fvTLDPU1E6ykDlH3E" frameborder="0" allowtransparency="true" allow="encrypted-media"></iframe>
</div>

---

Săptămâna viitoare, Andrei Brad, a cărui zi e chiar pe data de zece august ne va face un playlist după chipul și asemănarea lui. Dacă vreți să câștigați premii și să vă dea de băut și mâncat donați aici pentru [campania lui de Galantom](https://code4.galantom.ro/fundraising_pages/view?id=13689&lang=en&fbclid=IwAR2MM1I41kngFQe7G0QuOCHpz9s1FfSJc5L9aemK_zQDEkh1ru_UQwEplk8).

Dar Andrei nu e singurul care aduce banul acasă, avem nevoie tot timpul de [donații](https://code4.ro/ro/doneaza/) ca să funcționăm și de oameni care vor să... Codeze pentru România și să participe [la Hack Days](https://tfsg.code4.ro/en/). Doar împreună putem schimba ceva, prieteni. Doar împreună vrem să schimbăm ceva. Pentru că avem nevoie de voi, și vă mulțumim că sunteți alături de noi.

Pe săptămâna viitoare, prieteni!

Dragoș C. Costache

**C-ul vine de la ZE-CE**
