---
title: "Suplimentul Cooltural vol 13"
excerpt: ""
cover: cover.png
slug: cooltural-13

date: 2020-08-29
author: Dragoș Costache
---

{{< figure src="main_image.gif" alt="Logo Suplimentul Cooltural volumul 13 animat" >}}

Bună ziua prieteni dragi și bine ați venit la suplimentul cultural numărul....13! Scris Vinerea, prieteni, publicat pe blog cel mai probabil Marțea în cele trei ceasuri rele! M-au fascinat întotdeauna superstițiile, mai ales ca posesor de pisică neagră. Nu înțeleg cum ajungem, cultural, să fim speriați de semne interpretate cultural dar mi-e frică să zic asta cu voce tare că cică vorbitul de necazuri aduce ghinion. Dar hai totuși să riscăm și să vorbim despre cooltura ghinionului aici și aiurea.

[Bad luck](https://www.youtube.com/watch?v=rTKodwXQi78)

Poate cea mai fascinantă parte a superstițiilor e cea legate de numere. În România avem Vineri 13, care pare să fie un import generalizat dar avem mai răspândit [Marți 13](https://www.romaniatv.net/marti-13-trei-ceasuri-rele-ce-nu-e-bine-sa-faceti-astazi_144320.html) (ca la frații greci) și cele [trei ceasuri rele de Marți](https://webcultura.ro/marti-trei-ceasuri-rele/) care par cunoscute prin toată țara. Explicațiile pentru cifra nefastă 13 sunt multe. O explicație biblică ne spune că la cinea cea de taină erau 13 meseni și că s-au întâmplat chestii nasoale după. De fapt și aceasta poate să fie o transmutație culturală din [mitologia nordică](https://www.norwegianamerican.com/blame-loki-for-your-bad-luck/) unde la cei 12 zei care chefuiau în Valhalla s-a alăturat [Loki](https://en.wikipedia.org/wiki/Loki) cu scandalul. [Frica de 13](https://en.wikipedia.org/wiki/Triskaidekaphobia) sau Triskaidekaphobia e atât de răspândită încât există clădiri fără etajul 13, camere de hotel trecute ca 12A, numere de stradă modificate și așa mai departe. Și dacă noi avem ce avem cu 13, alte culturi se războiesc cu alte cifre. Italienii au ce au cu Vineri 17 nu 13, Chinezii consideră [cifra 4](https://en.wikipedia.org/wiki/Chinese_numerology#Four) periculoasă deoarece se pronunță la fel ca cuvântul pentru “moarte” și [numărul 39](https://en.wikipedia.org/wiki/Curse_of_39) aparent e o problemă atât de mare în Afghanistan încât ești hărțuit public dacă îl ai la mașină.

Numerele sunt importante dar e plin de alte superstiții atât în culturile tradiționale cât și în cele moderne. Da, poți să râzi când auzi că  tradițional [trebuie să acoperi oglinzile](https://adevarul.ro/locale/targu-jiu/de-acopera-romanii-oglinzile-moartea-unui-apropiat-sufletul-devenit-element-lumii-oculte-constituie-prezenta-amenintatoare-1_59dfea495ab6550cb812777d/index.html) când îți moare o rudă și aparent să dai pisica afară la priveghi dar parcă nu mai e la fel de amuzant când tot vezi că [Bayern bate în prelungiri](https://en.wikipedia.org/wiki/Bayern-luck) sau când îți zice prietenul rus că [August e luna năpastelor](https://en.wikipedia.org/wiki/August_curse). E ușor să râzi de bunica [că-și face cruce la biserici](http://www.aboutcatholics.com/prayers/the-sign-of-the-cross-why-do-catholics-make-the-sign-of-the-cross/) dar știm cu toții că [am dat forward la chain-letters](https://en.wikipedia.org/wiki/Chain_letter) când eram mai mici și mai proști.

Ghinionul e un reper cultural atât de important încât există veritabile industrii ca să-l combată. Nu vorbim doar de astrologie sau ghicitori. În China numerologia e atât de răspândită, că există consultanți pentru numere de telefon și casă corecte. Numerologii chiar pretind că [au prevăzut pandemia](https://www.thestar.com/news/canada/2020/03/06/war-famine-coronavirus-chinese-astrologers-prophesied-a-year-of-doom-in-2020.html). Și poate râdeți de chinezi că [au dat milioane](https://www.straitstimes.com/asia/east-asia/mobile-phone-number-with-10-eights-auctioned-for-24-million-in-china) pe un număr de telefon “norocos” dar să nu uităm de popularitatea [kabbalah între vedete](https://en.wikipedia.org/wiki/Kabbalah) sau [a flăcării violet](https://ro.wikipedia.org/wiki/Flac%C4%83ra_violet%C4%83) între politicieni.

**#Cooltură**

Să ne abatem un pic privirea asupra coolturii norocului și ghinionului.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/lP4Psj7d1ZI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Final Destination](https://www.youtube.com/watch?v=lP4Psj7d1ZI) (2000, James Wong) - Încă unul dintre cele mai bune concepte pure pentru un film Horror, Final Destination e o premisă perfectă. Ceva se întâmplă și o serie de tineri enervanți scapă de o moarte predestinată. Moartea însă nu e proasta lor, așa că aceștia încep să moară într-o serie de accidente unul mai ridicol ca altul. Final destination îndeplinește două din trei necesități ale oricărui horror: spectacolul macabrului și neprevăzutul. Că e mai puțin scary și mai mult funny, asta e altceva, dar e absolut fascinant.

**Cartea Săptămânii**

[Devolution](https://www.amazon.com/Devolution-Firsthand-Account-Sasquatch-Massacre/dp/1984826786) (2020, Max Brooks) - O carte care a venit în cel mai bun moment cu putință devolution pare (și e) o premisă absolut stupidă. Mai mulți bogătani din domeniul tech (și nu numai) se mută într-o micro-comunitate sustenabilă eco friendly, și high tech lucrând la distanță ca să demonstreze cât de cool și fezabil este. Apoi, după o erupție vulcanică rămân izolați în munți și încep să fie vânați de Bigfoot. Povestea e construită perfect de Max Brooks, fiul lui Mel Brooks și omul care a reușit să facă o apocalipsă cu zombies plauzibilă așa că nu vă mirați dacă ajungeți să vă implicați mai mult decât ați vrea în povestea supraviețuitorilor. [Recomand audiobook-ul la această carte](https://www.audible.com/pd/Devolution-Audiobook/0593168070), deoarece beneficiază de o distribuție completă de zile mari - Jeff Daniels, Judy Greer, Steven Weber și Nathan -Fucking- Fillion. 

[https://tenor.com/view/malreynolds-firefly-speechless-gif-5332816]

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/dvamPJp17Ds" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Lovecraft Country](https://www.youtube.com/watch?v=dvamPJp17Ds) (2020, HBO) - După Watchmen în 2019, un serial care e la fel de mult despre rasism ca despre supereroi HBO a decis să adapteze colecția de nuvele [Lovecraft Country](https://www.amazon.com/Lovecraft-Country-Novel-Matt-Ruff/dp/0062292072), care e despre rasism cam tot atât cât despre groază cosmică și monștri. Într-adevăr pentru protagoniștii noștri de culoare rasismul, groaza și monștrii sunt de multe ori același lucru și tot de multe ori de culoare mai deschisă a pielii. Lovecraft Country nu e un serial ca să te simți bine că te uiți la ceva progresist,care zice de rău de rasism ci o serie de povestiri fascinante despre răul pe care îl putem face câteodată unii împotriva celorlalți, și ocazional despre magie și monștri.

**Jocul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/Demi3MfHHYw" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Crusader Kings III](https://www.youtube.com/watch?v=Demi3MfHHYw) (2020, PC/Mac) Tehnic acest joc de la Paradox Interactive iese de abia marți 1 Septembrie și dacă nu mai primiți suplimentul de săptămâna următoare și nici un altul până la Crăciun e vina jocului nu a mea. CK3 te păcălește că e un joc de strategie (deși e nevoie de foarte multă strategie în el) dar e de fapt un RPG. Ești un nobil medieval și scopul tău e să devii mai puternic și să aduci glorie dinastiei tale. Zic dinastie pentru că atunci când mori jocul nu s-a terminat, ci continuă cu tine jucând cu moștenitorul tău - fie el fiu, frate, văr sau orice altă rudă. Jocul se termină doar dacă dinastia ta e spulberată, lucru dificil. Pe parcurs trebuie să înveți nu doar arta războiului ci și pe cea a diplomației, seducției și asasinatului dușmanilor. În rest totul depinde de tine. Vrei să fii un rege bun care-și ajută supușii sau un ticălos care-și asasinează în secret toată familia. E la latitudinea ta și a norocului.

**Internetul săptămânii**

[Scots Wikipedia](https://sco.wikipedia.org/wiki/Main_Page) - Wikipedia este visul de aur colaborativ al omenirii, un exemplu a ce poate fi realizat de o comunitate care se auto-întreține, auto-selectează și auto-controlează. Și acest lucru vine cu părți bune și rele bineînțeles. Săptămâna asta am văzut una dintre părțile rele, când s-a dovedit că Jumătate din paginile Wikipedia în limba Scots, limba nativă a scoțienilor, un fel de mix între gaelic și engleză [au fost scrise de un adolescent american](https://www.theguardian.com/uk-news/2020/aug/26/shock-an-aw-us-teenager-wrote-huge-slice-of-scots-wikipedia) care nu are habar de limba respectivă. Practic e echivalentul scrierii a sute, mii de articole în “franceză” în stilul “Hon Hon hon, we like ze baguette, oui, oui!”. Dezvăluirea a fost una devastatoare pentru vorbitorii de scots, care cu siguranță că au înjurat foarte colorat dar și pentru editorul acelor pagini care efectiv nu-și dădea seama că face ceva greșit. Ghinion!

**Random-ul Săptămânii**

Dacă tot suntem pe trip cu Wikipedia vă prezint această pagină a wiki… pardon [vicipaedia latina](https://en.wikipedia.org/wiki/Latin_Wikipedia) cu [Traianus Băsescu](https://la.wikipedia.org/wiki/Traianus_B%C4%83sescu). Sau poate îl preferați pe [Livius Dragnea](https://la.wikipedia.org/wiki/Livius_Dragnea). Nu știu de voi dar parcă ’_Dragnea eodem die incarceratus est_’ sună mai bine ca ‘_Dragnea a fost dus la pușcărie_’. Chiar că totul sună mai bine în latină!

**Playlistul Săptămânii**

Playlistul Săptămânii ne vine de la Adelina Nicolov, care trage zi de zi la jugul UX, un jug pe care ar trebui să-l poarte cam jumătate din România și toate instituțiile publice. Adelina e una din cele mai pline de viață persoane pe care le știu și ne-a făcut un playlist pe măsură.

<div class="embed-responsive is-16by9">
  <iframe src="https://open.spotify.com/embed/playlist/1rEDmGGbsnQkZcWhBll0rC" frameborder="0" allowtransparency="true" allow="encrypted-media"></iframe>
</div>

---

Săptămâna viitoare o să ascultăm un playlist tocmai de la Tiiiiimi, de unde ne-a promis Costi Bleotu niște muzică rupere.

Gata prieteni, că mi-a tăiat calea o pisică neagră (a mea).

Nu uitați că azi e [hack day](https://tfsg.code4.ro/ro/) și că vă așteptăm cu nerăbdare dar nici că [donațiile](https://code4.ro/ro/doneaza/) voastre ne țin în viață. Și chiar dacă afară e excesiv de cald nu uitați că vă îmbrățișăm cu căldură, pentru că noi, de fapt, suntem voi. Adică voi sunteți noi. Adică, NOI, TOȚI, suntem Code for Romania.

Ne auzim în septembrie,

Dragoș C. Costache

**Face Vrăji, Dezleagă Blesteme, Omoară Argintul Viu**
