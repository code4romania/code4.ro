---
title: "Suplimentul Cooltural vol 15"
excerpt: ""
cover: cover.png
slug: cooltural-15

date: 2020-09-12
author: Dragoș Costache
---

{{< figure src="main_image.gif" alt="Logo Suplimentul Cooltural volumul 15 animat" >}}

Cum ziceam ultima dată, prieteni, a venit toamna. Dar e bucata aia cool din toamnă când nu plouă afară, nu e frig, e așa un fel de vară-light, cu temperaturi pe la 25 de grade, soare, vreme numai bună de terase, dacă ar fi recomandabil să mergi la terase în plină pandemie. Dar odată cu scăderea temperaturilor un lucru devine clar: ieșitul cu bicicleta pe timpul zilei e din nou ceva fezabil, chiar dacă nu ești livrator Glovo. Așa că haideți să ne uităm un pic la cât de cool(tural) e să te dai cu bicicleta și alte vehicule cu două roți.

[Ride the Harley into the Sunset](https://www.youtube.com/watch?v=58RSC7HO9aU)

Vehiculele cu două roți ne sunt alături de [aproape la fel de mult timp](https://www.youtube.com/watch?v=dw_7nYDjHnw) ca animalele domestice, ba chiar există teorii care ne spun că mai mult sau mai puțin din cauza lor am trecut prin [prăbușirea societății de la sfârșitul epocii bronzului](https://www.youtube.com/watch?v=aq4G-7v-_xI). Dar să fim serios când zic de două roți nu vă gândiți la care de război și șarete ci la biciclete și motociclete și, dacă sunteți de la mileniali în sus, la trotinete electrice și [“hoverboarduri”](https://en.wikipedia.org/wiki/Self-balancing_scooter). Na, până de curând puteam vorbi și despre Segway-uri dar recent [au luat-o pe urmele](https://www.nytimes.com/2020/06/24/business/segway-pt-discontinued.html) păsării dodo și a mamutului.

Bicicletele sunt cool și au fost cool de pe vremea [când cool nu era o chestie](https://www.theguardian.com/environment/bike-blog/2015/jun/09/feminism-escape-widneing-gene-pools-secret-history-of-19th-century-cyclists). Faci mișcare, te miști repede, și nici măcar nu obosești atât de rău! Bine, pe vremuri existau pericole (fictive bineînțeles) asociate bicicletelor - domnii puteau fi zguduiți din toate oasele, de unde și numele de [“Boneshaker”](https://en.wikipedia.org/wiki/Velocipede#Boneshaker) dat primelor biciclete, incomfortabile. Doamnele însă aveau pericole mai serioase, anume “[fața de bicicletă”](https://www.vox.com/2014/7/8/5880931/the-19th-century-health-scare-that-told-women-to-worry-about-bicycle), maladia care afecta biciclistele care insistau să se dea cu mașinăria cu două roți în loc să stea cuminte acasă ca gospodinele respectabile. Dacă însă oamenii respectabili erau șocați de tupeul femeilor de a se da cu bicicleta, erau de-a dreptul scandalizați dar și interesați de [motociclistele timpurii](https://en.wikipedia.org/wiki/Lillian_La_France).

Astăzi bicicleta e un mijloc de transport la îndemâna tuturor, mai ales de când [bicicletele electrice](https://www.wired.com/gallery/best-electric-bikes/) au devenit o chestie, ușurând drumurile urbane și pentru cei mai puțini agili. Și intrăm în epoca vehiculelor electrice prieteni așa că s-ar putea să vedem și motociclete electrice cool în curând care să facă concurență la [chestiile astea](https://www.wired.com/gallery/best-electric-bikes/). Deja avem [Scooter-sharing](https://blinkee.city/ro) între noi. 

Și apropo de sharing, trotinetele electrice. [Sunt sustenabile](https://youmatter.world/en/sustainable-mobility-electric-scooters-28897/)? [Sunt sigure](https://www.hopkinsallchildrens.org/ACH-News/General-News/Are-Electric-Scooters-Safe#:~:text=In%20the%20Austin%20study%2C%204.7,among%20riders%2018%20or%20younger.&text=That's%20unusual%2C%20according%20to%20the,helmets%2C%20which%20increases%20the%20danger.)? Un subiect pentru altă dată, poate. Un lucru e clar, prieteni, dacă orașele noastre [vor abandona mașinile](https://www.economist.com/europe/2019/08/01/streets-ahead), avem multe alternative pe două roți.

**#Cooltură**

Cooltura de săptămâna asta are tematică de două roți.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/J1cDECkN2xg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Easy Rider](https://www.youtube.com/watch?v=J1cDECkN2xg) (1969, Dennis Hopper) - Era 1969 prieteni, toată lumea consuma drog și Din creierii lui Dennis Hopper și Peter Fonda (De terry Southern ce să mai zic) a ieșit acest classic despre motocilete, couter-culture și drog, mult drog. Un trip psihedelic mascat ca cinema, care merită văzut cu siguranță.

**Cartea Săptămânii**

[Bicycle Diaries](https://www.goodreads.com/book/show/6477815-bicycle-diaries) (2009, David Byrne) - Nu tre să fii un Psycho Killer ca să știi cine e David Byrne. Solistul de la Talking Heads nu e doar un talent muzical fantastic ci și un [biciclist obsesiv și un activist pentru mișcarea pe două roți](https://www.npr.org/templates/story/story.php?storyId=113386842&t=1599761330139). Byrne a locuit în multe orașe de-a lungul vremii și a biciclit prin toate, cu excepția notabilă a întinderii postapocaliptice care este Los Angeles-ul. Bicycle diaries este o carte despre biciclete și culturile care le folosesc dar și despre mult mai mult de atât…

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/4-0uBcnmE2M" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Long Way Round](https://www.youtube.com/watch?v=4-0uBcnmE2M) (2004, SkyTV) Într-o lume care ne-a oferit [American Chopper](https://en.wikipedia.org/wiki/American_Chopper) (telenovelă reality cu fabricanți de motociclete) , [Sons of Anarchy](https://en.wikipedia.org/wiki/Sons_of_Anarchy) (telenovelă cu motocicliști) și Tour de France (Dramă cu Doping) de ce ai alege, costache, un reality TV show obscur ca serialul săptămânii. Simplu, prieteni, pentru că este fascinant. Ewan McGregor și prietenul lui Charley Boorman merg de la Londra la New York pe partea ailaltă, traversând toată lumea în 100 și ceva de zile pe motociclete. Ce rezultă e foarte captivant, atât de captivant încât oamenii mei au repetat experiența călătorind tot cu motociclete până la Cape Town după.

**Jocul Săptămânii**

[Ride to Hell: Retribution](https://en.wikipedia.org/wiki/Ride_to_Hell:_Retribution) (2013, PC) - E greu să găsești jocuri “so bad they’re good”. E greu pentru că spre deosebire de filme proaste dar amuzante, jocurile proaste dar amuzante sunt adesea frustrante. Ride to Hell e frustrant dar e și hilar de prost de cele mai multe ori. E 1969 (salut Easy Rider!) și ai revenit din Vietnam la familia ta de motocicliști. Dar totul s-a schimbat, ești trădat și împușcat și trebuie să te răzbuni. Ride to Hell: Retribution e excelent de prost și merită încercat. 

**Internetul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/5EE8m8mmq1k" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Casually Explained: Cycling](https://www.youtube.com/watch?v=5EE8m8mmq1k) - Ceva frumos despre tipurile de bicicliști la care am râs din plin prieteni. Sper să vă distreze și pe voi, mai ales că putem găsi cele două specii de cicliști din plin și pe meleagurile noastre.

**Random-ul Săptămânii**

Nu știu cât de nostalgici sunteți voi, prieteni dar eu am văzut recent [acest clip](https://www.youtube.com/watch?v=UdSDuJu04xU) și m-am simțit ca în școala generală. Lăsați-mă cu țestoasele ninja, dați-mi mai mulți șobolani spațiali.

**Playlist-ul săptămânii**

Săptămțna asta vă ofer eu niște muzică de drum, indiferent dacă drumul vostru e pe două sau mai multe roți prieteni. 

<div class="embed-responsive is-16by9">
  <iframe src="https://open.spotify.com/embed/playlist/4CX20yZLss1vBqUNyzhM3O" frameborder="0" allowtransparency="true" allow="encrypted-media"></iframe>
</div>

Pentru săptămâna viitoare Timișoara ne-a rămas datoare cu muzichie!

Și gata!

Mulțumim, ca de obicei, pentru susținere și sperăm să vă vedem nu doar [între donatori](https://code4.ro/ro/doneaza/) ci și între participanții [la următorul Hack Day](https://tfsg.code4.ro/ro/), ca să facem chestii mișto împreună! Mulțumim și sperăm să vă vedem curând!

Până data viitoare, pace-n cartiere!

Dragoș C. Costache

**Honk Honk**
