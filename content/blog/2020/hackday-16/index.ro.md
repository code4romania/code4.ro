---
title: "Hackday 16"
excerpt:
cover: hackday16.png
slug: hackday-16

date: 2020-04-21
author: Cătălin Bindea
---

{{< figure src="hackday16.png" alt="Hackday 16 banner">}}

🛡️Sâmbătă, 25 aprilie, vom intra cu toții într-o ediție online a HackDay-ului în care o să lucrăm atât la proiectele dedicate stopării răspândirii COVID-19, cât și la proiecte din programul Tech for Social Good care adresează transparența alegerilor, pregătirea pentru cutremur sau scrierea colaborativă a legislației.

🙋FAQ HackDay 16, ediție online COVID-19 & TFSG

1️⃣ La ce se lucrează la Hack Day 16, ediție doar online?

Ecosistemul Covid-19: Ce trebuie să fac (React) / Date la zi (React, .NET) / RoHelp (Python 3.6 cu Django) / Diaspora Hub (React) / Stăm acasă (React, .NET)

Aplicații Tech for Social Good: Vot România (.NET, Angular) / Rezultate Vot (.NET, React) / Seismic Risk (Python 3.6 cu Django, React) / Expert Consultation (Java cu Spring Boot, Angular) / Asset Declarations (Python 3.6 cu Django).

2️⃣ Cum îmi aleg un proiect?

Parcurge testul care te va ajuta să alegi corect una dintre cele 10 proiecte Code for Romania.

3️⃣ Cum o să se desfășoare?

Fiecare proiect are un canal de HackDay public în Slack Code for Romania. Pe #general și pe #hackday_general vom posta informații despre toate proiectele, despre tech stack, despre tech leads și despre canalele proiectelor. Toate proiectele vor avea Issue-uri puse în GitHub, aranjate în board-ul de proiect.

Dacă vreți să vă apucați de un Issue, vă rugăm să lăsați un comment în el spunând că îl luați. Vă rugăm să nu luați un Issue care are deja un comment în el.

Dacă vreți să raportați un bug pe un proiect sau dacă vreți să faceți o sugestie pentru funcționalitate nouă, deschideți un Issue în proiectul respectiv.

4️⃣ Pot să propun eu un proiect nou?

Prioritatea noastră este să livrăm toate proiectele din ecosistemul COVID-19 și TFSG cât și să dezvoltăm pe ele funcționalitățile necesare ca ele să fie utile.

Proiectele care intră în Tech for Social Good vin din programul Civic Labs. Astfel, ele au o documentare foarte temeinic făcută în spate, cu prototipuri de UI/UX. Vrem ca munca voluntarilor noștri să fie direcționată înspre proiecte ale căror prototipuri au fost validate cu stakeholderi.

Dacă însă ai o propunerea închegată de proiect, trimite un mail către contact@civiclabs.ro.

5️⃣ Sunt (non-tech-person), pot să ajut?

Povestește-ne despre tine pe contact@code4.ro și sigur găsim un proiect la Code for Romania din care să faci parte.
