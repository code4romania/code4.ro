---
title: "Suplimentul Cooltural vol 16"
excerpt: ""
cover: cover.png
slug: cooltural-16

date: 2020-09-19
author: Dragoș Costache
---

{{< figure src="main_image.gif" alt="Logo Suplimentul Cooltural volumul 16 animat" >}}

Salutare din nou, prieteni. Săptămâna care vine va fi [echinocțiul de toamnă](https://ro.wikipedia.org/wiki/Echinoc%C8%9Biu), începutul astronomic de facto al toamnei. Gata cu pantaloni scurți, gata cu plajele, începeți să strângeți bani la ciorap pentru sărbători, că vine vremea rece. Și chiar dacă suntem într-o pandemie care nu dă semne de îmbunătățire și vine vremea rea (dimpotrivă) mintea mea tot la festivalurile tomnatice ale recoltei de acum câteva săptămâni stă. Mai precis, am stat să mă gândesc un pic la adunări mari de oameni cu unicul scop de a consuma chestii dubioase de mâncare în cantități mari. Da prieteni, mintea mi-a fugit instantaneu la delicatese așa că haideți să ne aruncăm un pic în lumea lucrurilor bizare, scumpe sau pur și simplu rare pe care le mâncăm de nostalgie sau de fițe.

[Obligatoriu](https://www.youtube.com/watch?v=Ansdtg2iOeI)

Când vorbim de “delicatese” rare de obicei mintea sare direct la lucruri dubioase de prin Asia cum ar fi [supa de țestoasă](https://www.britannica.com/topic/turtle-soup#:~:text=Turtle%20soup%2C%20a%20stewlike%20soup,and%20various%20spices%20and%20vegetables), Supa de [înotătoare de rechin](https://en.wikipedia.org/wiki/Shark_fin_soup) sau supă de [ăăăăă… liliac](https://observers.france24.com/en/20200203-china-coronavirus-bat-soup-debunk-videos-viral-palau-indonesia). Dacă nu ne sare mintea la Orientul îndepărtat, atunci sigur ne gândim la chestii rafinate gen [trufe](https://en.wikipedia.org/wiki/Truffle) sau lucruri bizare ca [rechinul putrezit Islandez](https://en.wikipedia.org/wiki/H%C3%A1karl) sau [surstromming-ul](https://en.wikipedia.org/wiki/H%C3%A1karl) Suedez (care nu e atât de rău pe cât se spune…). Dar sunt atâtea lucruri bizare pe care le mâncăm și noi destul de des încât nu trebuie să ne aventurăm prea departe. Exemplul clasic e ficatul de gâscă îngrășată forțat, foie gras-ul care a devenit în același timp [simbolul luxului și al cruzimii](https://en.wikipedia.org/wiki/Foie_gras_controversy). Foie Gras-ul e un simbol al felului în care s-a schimbat atitudinea noastră față de animale de-a lungul vremii, hrănirea forțată a animalelor fiind o practică de pe vremea egiptenilor pe care nu o mai prea tolerăm astăzi, când “să mâncăm o chestie dubios de bună și grasă” nu mai e atât de rară pentru că, na, fast food. Dar nu e nevoie să îngrășăm forțat rațe și gâște ca să găsim o practică dubioasă făcută de dragul gustului. [Ați auzit de claponi](https://www.stirilekanald.ro/ati-auzit-de-claponi-carnea-unei-astfel-de-pasari-se-vinde-cu-bani-multi-iar-afacerea-asta-o-poate-face-oricine-despre-ce-e-vorba-aflati-acum-16967123), prieteni? Claponii nu sunt o specie rară de pasăre ci cocoși castrați de mici care produc o carne fragedă și delicioasă. Cum castrezi un cocoș, având în vedere că nu are organe sexuale externe? Greu, [foarte greu](https://modernfarmer.com/2014/04/capons-unfairly-forgotten-piece-agriculture-somewhat-disturbing-luxury/), cu instrumente specializate (un laț din păr de cal de exemplu) și mult antrenament. Claponii nu se mai găsesc ușor pe galantare deși se pare că e mai mult o problemă de demografie (familii mai mici) decât de toleranță la cruzime.

Dar ce ziceți de caviar prieteni? Cum se poate ca icrele [unui anume pește](https://en.wikipedia.org/wiki/Beluga_caviar) să valoreze de mii de ori mai mult ca ale altor pești? Sau ca staminele [unei plante](https://en.wikipedia.org/wiki/Saffron) să coste mai mult ca echivalentul în aur. Obsesiile noastre culinare au dus la aceste prețuri absolut bizare pentru [produse de lux](https://www.businessinsider.com/japanese-melons-cost-price-so-expensive-japan-2019-6#:~:text=Yubari%20King%20melons%20are%20the,can%20cost%20around%20%24200%20each.). Dar luxul variază. Ce e [azi la modă](https://www.quora.com/Why-is-lobster-a-delicacy), [ieri nu era](https://psmag.com/economics/how-lobster-got-fancy-59440), și [mâine poate iar să nu mai fie](https://www.ft.com/content/b3e6f2fa-8eb6-11e5-8be4-3506bf20cc2b). Apropo, [chestia asta e dezgustătoare](https://en.wikipedia.org/wiki/Tomalley). Dacă vreți exemple mai clare, vă pot trimite la strămoșii noștri romanii care [mâncau pârși](https://en.wikipedia.org/wiki/Edible_dormouse#As_food) (încă considerați delicatese în Slovenia) și condimentau tot cu [Garum](https://en.wikipedia.org/wiki/Garum). Nu că noi n-am mânca [fish sauce](https://en.wikipedia.org/wiki/Fish_sauce) sau [Worcestershire](https://en.wikipedia.org/wiki/Worcestershire_sauce)

Dar nu înțeleg de ce vorbesc pentru români de mâncăruri și ingrediente dubioase de la romani. Suntem totuși, aproape cu toții consumatori de ciorbă de burtă. De. Burtă. Nu știu dacă ați făcut vreodată ciorbă de burtă de la zero dar nu e un proces plăcut. Chit că e bună.

**#Cooltură**

Hai să lăsăm vorbăria și ciorbăria și să ne uităm la niște cooltură coolinară.

**Filmul Săptămânii**

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/3RtGq58LZnE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Delicatessen](https://www.youtube.com/watch?v=3RtGq58LZnE) (1991, Caro & Jeunet) - Obligatoriu prezent în cooltura săptămânii, Delicatessen e filmul care l-a pus pe Jeunet pe harta cinematografiei mondiale. O călătorie sinistru de comică într-o Franța quirky post-apocaliptică, Delicatessen reinventează o temă clasică la francezi, [canibalismul mascat](https://en.wikipedia.org/wiki/Auberge_rouge), dar o face într-un fel absolut fantastic, quirky și hilar.

**Cartea Săptămânii** 

[Best Served Cold](https://www.goodreads.com/book/show/2315892.Best_Served_Cold) (2009, Joe Abercrombie) - Posibil cartea mea preferată, top 10 cu siguranță, Best Served Cold distilează tot ce are mai bun Joe Abercrombie, ca povești, personaje și uz extraordinar al limbii engleze într-o povestire brutală de răzbunare, care bineînțeles că are  trei răsturnări de situație până la sfârșit. Abercrombie scrie extraordinar, cu Talentul și brutalitatea lui R.R. Martin, dar cu stilul, umorul și mai ales etica de muncă a lui Terry Pratchett. Citiți această carte fantasy și fiți siguri că omul meu Joe o să mai scoată trei cărți, fără să se grăbească, fără să sacrifice calitatea prozei, până apucă R.R. Martin să scoată volumul ăla nenorocit.

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/BUxQeY2xmH0" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Fuck That‘s Delicious](https://www.youtube.com/watch?v=BUxQeY2xmH0) (2016-, Viceland) - Dacă mi-ați ascultat ultimul playlist (sau oricare dinainte) știți deja că-s obsedat de Rapperul/Bucătarul Action Bronson. Sau mai degrabă Bucătarul/Rapperul deoarece Action a început cu o carieră culinară apoi a dat-o pe rap cât era zn recuperare după un accident în bucătărie.  Omul se pricepe la mâncare, motiv pentru care Vice i-a dat segmente speciale în care aberează și mănâncă de prin 2014.  Din 2016 însă Action are propriul show de travel gastronomic, Fuck That‘s Delicious și este fenomenal. Serialul se găsește (greu) pe internet dar dacă nu vă descurcați, găsiți (legal) multe bucăți pe youtube.

**Jocul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/aMwwpIT6czo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Overcooked](https://www.youtube.com/watch?v=aMwwpIT6czo) (2016 PC&console) - Overcooked e un joc cooperativ care o să vă facă să vă iubiți și urâți toți prietenii. Tu plus până la trei prieteni trebuie să faceți de mâncare. E mai greu decât pare. Acest joc e deja legendar pentru co-op de canape, are [și un sequel](https://www.youtube.com/watch?v=gEjbXb_eZcs) și e mega fun. În plus e un produs 100% britanic publicat de Team 17, prietenii care ne-au dat Worms. Doar pentru asta merită luat.

**Internetul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/bN4Ai2AqNCc" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Tasting History - Cooking A CAPON Dish For A Medieval King](https://www.youtube.com/watch?v=bN4Ai2AqNCc) - Dacă tot v-am înnebunit cu claponii hai să ne uităm și la o rețetă medievală pe unul dintre canalele mele preferate. Sau dacă nu vreți voi să gătiți claponi, uitați aici [ce mâncau țăranii](https://www.youtube.com/watch?v=WeVcey0Ng-w) în evul mediu.

**Random-ul Săptămânii **

Dacă tot am mâncat și vorbim de delicatese bizare, să ne răcorim [cu niște chicușuri](https://www.youtube.com/watch?v=dkscZvGbGg0). Știu că pare amuzant de prost editat, dar uitați-vă la acest mini documentar. Merită.

**Playlistul Săptămânii**

Delicatesa de playlist de săptămâna asta vine din Timișoara, de la Vlad Temian, care e voluntar Code for Romania și lead-ul comunității din Timișoara. Lead-ul, adică fruncea. 

<div class="embed-responsive is-16by9">
  <iframe src="https://open.spotify.com/embed/playlist/4Znah3uemNatawftlVK4Rq" frameborder="0" allowtransparency="true" allow="encrypted-media"></iframe>
</div>

Săptămâna viitoare vom avea un playlist de la unul din doi Tudori. De abia aștept.

Și cu asta am încheiat.

Săptămânile acestea nu stăm doar pregătiți [de Hack Day](https://tfsg.code4.ro/ro/hackday/) sau cu mâna pe butonul de acceptat [Donații](https://code4.ro/ro/doneaza/). Nu prieteni, ne pregătim din greu pentru vot, cum ne știți, cu [Rezultate Vot](http://rezultatevot.ro/web), [Monitorizare Vot](https://votemonitor.org/) și noul tool on the block, [Vot România](https://votromania.ro/). Suntem gata de alegeri prieteni, și sper că și voi la fel. Săptămâna viitoare despre spirit civic Cooltural.

Ciao.

Dragoș C. Costache

**Scump dar expiră greu**