---
title: "Bani din politică"
excerpt: ""
cover: cover.png
slug: bani-din-politica 

date: 2020-06-24
author: Olivia Vereha
---

{{< figure src="main_image.gif" alt="Bani în politică logo gif animat" >}}

O discuție tot mai prezentă în preajma alegerilor în România este legată de [finanțarea partidelor politice](https://www.google.com/search?q=finan%C5%A3area+partidelor&newwindow=1&safe=off&rlz=1C5CHFA_enRO875RO875&sxsrf=ALeKk01Q24zyNnc1rsnh3GyvQZTmcBpbbg:1592475901593&source=lnms&tbm=nws&sa=X&ved=2ahUKEwiJ2bWDk4vqAhXVQUEAHZCCBTAQ_AUoAnoECAsQBA&biw=1352&bih=824). De multe ori, chiar actorii din scena politică reclamă diverse ilegalități sau nereguli în finanțarea partidelor rivale, însă de cele mai multe ori aceste acuzații rămân fără ecou. Ai încercat vreodată să verifici dacă afirmațiile politicienilor sunt adevărate? Dacă ai făcut-o ai remarcat cu siguranță că este foarte greu să găsești informații detaliate, prezentate într-un format prietenos și accesibil.

Conform legii, partidele politice sunt obligate să își deschidă datele cu privire la execuția lor bugetară. Este un caz fericit, în care există acces la date, dar apare o problemă care îngreunează utilizarea lor pentru informare. Datele sunt publicate în Monitorul Oficial, într-un format de cele mai multe ori foarte greu de prelucrat și utilizat. Uneori cauzată de lipsa de specialiști la nivel instituțional, alteori de lipsa de interes pentru accesibilizare sau transparentizare, prezentarea informațiilor într-un format neprietenos descurajează încercările de analiză. Mai mult, pentru un public neavizat, un set de date, chiar dacă este complet și corect, nu transmite informații până când nu este simplificat și contextualizat. Un cetățean obișnuit nu are capacitatea de a consulta un tabel cu multiple variabile și a înțelege care este impactul indicat de acele date asupra vieții sale. Conținutul trebuie explicat și “tradus”. La rândul său, un jurnalist care dorește să raporteze pe un subiect de interes cum ar fi finanțările partidelor politice are nevoie de un specialist care să-l ajute să analizeze seturile de date ca să poată trage concluziile corecte.

Rezultatul acestor obstacole în accesarea și analizarea informațiilor este o utilizare minimală a datelor disponibile. Nu avem seturi de date suficiente pentru a face o analiză substanțială în domeniul finanțării partidelor politice și nu avem capacitatea de a putea analiza pattern-uri sau manifestări ale unor fenomene ca mai apoi să putem lua deciziile corecte de implementare sau legiferare. Soluția propusă de Code for România ca rezultat al studierii [Datelor Deschise](https://civiclabs.ro/ro/domains/date-deschise-2019-2020) în România din cadrul cercetărilor Civic Labs este platforma <span class="has-background-warning">[Banii din Politică](https://civiclabs.ro/ro/solutions/banii-din-politica)</span>, un instrument de vizualizare de date prin care utilizatorii pot consulta toate informațiile disponibile public cu privire la bugetele partidelor și cum au fost cheltuite, în special în perioadele de campanie electorală.

Pagina de web va avea mai multe secțiuni: 

- una care va conține seturile de date, 
- una cu analize și studii și 
- o secțiune în care utilizatorii pot contribui cu noi seturi de date
- o secțiune în care utilizatorii se pot înregistra, aplicația punându-le apoi la dispoziție un panou de control de unde își pot administra seturile de date și articolele publicate.

Capacitatea de a adăuga, ca utilizator, seturi noi de date, va face ca proiectul să fie disponibil inclusiv pentru politicienii sau partidele care doresc să deschidă și mai multe informații către publicul larg. Împreună putem să construim astfel o platformă care să satisfacă nevoia publicului larg pentru informații deschise, prin simplificarea datelor și traducerea lor pe înțelesul tuturor și, în același timp, oferim aleșilor o platformă suport pentru transparentizarea informațiilor.

**Status: Neadoptat**

<a href="mailto:contact@code4.ro"><span class="has-background-warning">**Reprezinți un ONG și vrei să adopți acestă soluție?**</span></a>

<a href="mailto:contact@code4.ro"><span class="has-background-warning">**Reprezinți o companie și vrei să finanțezi acest proiect?**</span></a>

**Citește Raportul > [Transparență / An 1 de studiu, 2019-2020 / Vol 1: Accesul la date deschise și legislație](https://civiclabs.ro/ro/domains/date-deschise-2019-2020)**

**[Vezi restul soluțiiilor propuse](https://civiclabs.ro/ro/domains/pregatire-si-raspuns-in-situatii-de-urgenta-2019-2020)**
