---
title: "CineCeFace.ro, o nouă platformă digitală lansată de voluntarii Code for Romania Task Force"
excerpt:
cover: logo.png
slug: cineceface-este-live

date: 2020-05-14
author: Cătălin Bindea
---

{{< figure src="logo.png" alt="cineceface este live">}}

În situații de criză profundă, care schimbă valori și priorități, care redefinește norme sociale și reașează pentru un viitor nedefinit în timp planuri, atât personale cât și de business, este important să ai o vedere de ansamblu cât mai clară asupra tuturor celor care iau decizii pentru tine sau te pot ajuta să iei decizii mai bune. 

Pentru tine, pentru familia ta, pentru comunitatea ta.
 
[CineCeFace.ro](https://cineceface.ro/) este un proiect digital de informare publică, realizat de o echipa de voluntari din cadrul Code for Romania Task Force, care ajută cetățeanul, dar nu numai, să aibă o imagine cât mai clară și corectă asupra rolurilor diverșilor actori din societatea românească. 

Proiectul este unul în continuă dezvoltare și va fi actualizat pe măsură ce situația actuală de criză se desfășoară.
 
[CineCeFace.ro](https://cineceface.ro/) este un proiect realizat și administrat de Code for Romania cu sprijinul Patria Bank, căreia îi mulțumim pentru implicarea în proiect.

