---
title: "cetrebuiesafac.ro este live!"
excerpt:
cover: cetrebuiesafac-banner.ro.png
slug: cetrebuiesafac-ro-este-live

date: 2020-03-04
author: Bogdan Ivănel
---

{{< figure src="cetrebuiesafac-banner.ro.png" alt="cetrebuiesafac banner">}}

Vrem să facem lucrurile mai simple pentru noi toți. [cetrebuiesafac.ro](https://cetrebuiesafac.ro) este un ghid cu reguli de interacțiune, acțiune și comportament, recomandate în această perioadă de criză în care ne confruntăm cu răspândirea foarte rapidă a infecției cu coronavirus. Vrem să aducem mai aproape de voi regulile de bază recomandate de autorități de la care este indicat să nu ne abatem în această perioadă.

[cetrebuiesafac.ro](https://cetrebuiesafac.ro) este un proiect realizat pro-bono de voluntarii Code for Romania, organizație neguvernamentală independentă, neafiliată politic și apolitică. Proiectul este realizat în cadrul Code for Romania Task Force în parteneriat cu Guvernul României prin Autoritatea pentru Digitalizarea României și Departamentul pentru Situații de Urgență.

[cetrebuiesafac.ro](https://cetrebuiesafac.ro) este un ghid simplu și practic bazat pe scenarii posibile prin care populația României poate trece. Această platformă te va ghida prin situații variate și te va aduce mai aproape de măsurile recomandate de autorități pentru o mai bună protejare a ta, a familiei și a comunității tale în această situație de urgență.

O funcție importantă a soluției este de evaluare simptome dezvoltat în parteneriat cu DSU, pentru a identifica gradul de risc propriu în ideea de a vedea ce pași ai de urmat mai departe, în funcție de starea ta de sănătate și de acțiunile întreprinse în ultima perioadă. Alte secțiuni din website-ul tratează subiecte precum Transmitere și simptome, Cum ne protejăm, Adaptare și rezistență cât și informații folositoare Pentru cei care oferă ajutor.

Informațiile publicate pe reprezintă sursa oficială de informare pentru public și reprezentanții media, elaborată în parteneriat cu Guvernului României prin Autoritatea pentru Digitalizarea României și Departamentul pentru Situații de Urgență și referire la situația în plină desfășurare, cauzată de răspândirea infecției cu Coronavirus (COVID-19).

Proiectul [cetrebuiesafac.ro](https://cetrebuiesafac.ro) este a doua soluție lansată, parte dintr-un ecosistem de șase soluții digitale dezvoltate de voluntarii Code for Romania, menit să lupte cu efectele COVID-19. Alături de [datelazi.ro](https://datelazi.ro) și [stirioficiale.ro](https://stirioficiale.ro), proiectul [cetrebuiesafac.ro](https://cetrebuiesafac.ro) completează ecosistemul COVID-19, punct central de informare despre efectele pandemiei în România.

## Proiecte Code for Romania contra efectelor COVID-19

Celelalte soluții digitale din ecosistemul dezvoltat de Code for Romania Task Force în parteneriat cu Guvernul României prin Agenția de Digitalizare a României care urmează a fi lansate în zilele imediat următoare sunt:

- [stamacasa.ro](stamacasa.ro) este o soluție digitală cu ajutorul căreia reducem suprasolicitarea numerelor de urgență, colectăm rapid informații de la o populație foarte mare și facilităm astfel o evaluare constantă a situației, oferind sprijin în managementul cazurilor pentru autorități;

- [datelazi.ro](htps://datelazi.ro) este locul unde vei afla dimensiunea corectă a efectelor cauzate de COVID-19 în România, direct din surse oficiale, diminuând panica și dezinformarea prin stimularea transparenței;

- [rohelp.ro](https://rohelp.ro) este o soluție digitală cu ajutorul căreia se va putea face colectarea coerentă și în siguranță a ajutoarelor, de orice fel, prin conectarea ONG-urilor abilitate cu oferta de resurse pusă la dispoziție.

- [diasporahub.ro](https://diasporahub.ro) este platforma digitală cu ajutorul căreia reducem suprasolicitarea numerelor de urgență, colectăm rapid informații de la o populație foarte mare și vom facilita o evaluare constantă, oferind sprijin în managementul cazurilor pentru reprezentanții autorităților române în țara de reședință.

Pe lângă cele șase soluții identificate care se află deja în dezvoltare spre a fi lansate săptămâna aceasta, există în analiză și prototipare alte soluții care vor lupta în mod eficient și strategic cu efectele produse de COVID-19.

Mulțumim ING Bank, Fundația Vodafone România și Romanian American Foundation pentru sprijinul oferit proiectului Code for Romania Task Force.

Protejati-va pe voi și pe cei din jur!
