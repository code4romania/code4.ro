---
title: "Suplimentul Cooltural vol 18"
excerpt: ""
cover: cover.png
slug: cooltural-18

date: 2020-10-11
author: Dragoș Costache
---

{{< figure src="main_image.gif" alt="Logo Suplimentul Cooltural volumul 18 animat" >}}

Prieteni! Bine v-am găsit după o săptămână de hiatus. Și ce săptămână, ce alegeri, cât suspans și câtă dramă! Pauza de săptămâna trecută nu a fost doar ca să-mi revin după epuizarea cauzată de alegeri, de jonglatul în paralel cu [Rezultate Vot](https://rezultatevot.ro/elections/95/turnout), [Monitorizare Vot](https://votemonitor.org/) și [Vot România](https://votemonitor.org/). De acum înainte, vă voi spama cu suplimentul o dată la două săptămâni ca să nu rămân doamne feri fără material într-un an de suplimentare. În săptămânile fără supliment cultural vă voi trimite câte un interviu funny cu colegi de la Code, vă voi povesti despre proiecte mișto, da sfaturi de viață, oferte la pantofi, diverse. O să fie distractiv, promit. Mai ales că s-a cam terminat altfel cu distracția în ceea ce privește vremea. Da, prieteni este în sfârșit toamnă pe bune, fără vreme de 30 de grade, oferte estivale și pantaloni scurți. Până și eu am schimbat cămășile hawaiene pe hanorace. Am intrat în octombrie, cea mai înfricoșătoare lună, și nu doar pentru că am depășit [3000 de cazuri](https://www.mediafax.ro/coronavirus/coronavirus-in-romania-live-update-8-octombrie-record-de-cazuri-romania-a-trecut-pragul-de-3000-de-cazuri-607-internati-la-ati-19627789) noi zilnice. Chiar înainte de pandemie Octombrie era luna sperieților, terminându-se cu Halloween-ul așa că fiți pregătiți să ne speriem împreună pentru cele două suplimente de luna aceasta.

[Obligatoriu](https://www.youtube.com/watch?v=C7xA8Hzuyac)

Frica e unul dintre impulsurile primare, [folosite de creierul nostru](https://www.livescience.com/11191-brain-encodes-controls-responses-fear-study.html#:~:text=As%20a%20basic%20survival%20mechanism,in%20place%20or%20taking%20off.&text=In%20fact%2C%20two%20studies%20have,controls%20learned%20responses%20to%20fear.) pentru a stabili priorități. Prea multă frică [poate fi periculoasă](https://www.foxnews.com/health/can-you-literally-be-scared-to-death-science-says-yes) dar frica poate fi [și sănătoasă](https://www.huffpost.com/entry/why-fear-is-a-good-thing_b_8258746?guccounter=1&guce_referrer=aHR0cHM6Ly93d3cuZ29vZ2xlLmNvbS8&guce_referrer_sig=AQAAAM2rKI-VrmdGeTN5vGZIzoI0RCTGj2uQd2e0md_i4ls2MLPIEs2sBzdHjEYOQ59iqRG4Mvlv383EwIElYj3HgQaIUG_t4NceO_zcCaEM6GjgRFPadl3n1ljYmYklYDk24Qt6ERpVPnnAnT2Fryp2kcL3DUaUnni1O627hWLFWJIh). Atât de sănătoasă, că există o [serie de conspirații](https://en.wikipedia.org/wiki/QAnon)  care pretind că bogații terorizează copii captivi pentru a recolta 
[Adrenochrome](https://en.wikipedia.org/wiki/Adrenochrome#In_popular_culture). Frica ne pornește adrenalina prin corp, printre cei mai plăcuți hormoni dar și cei mai periculoși pentru că poate da (oarecum) [dependență](https://www.healthline.com/health/adrenaline-junkie) prieteni! Nu degeaba există oameni pasionați de lucruri [extrem de stupide și potențial mortale](https://www.youtube.com/watch?v=LWWG1eKmylY&list=PLucUJpwVEtx4EfGZU9YT4VYe-UbgdIoIv&index=19&t=0s&app=desktop).

Dar de ce ne sperie lucrurile care ne sperie? Avem o serie de lucruri pe care le considerăm instinctual înfricoșătoare, de la înălțimi la animale periculoase la [zombi și fantome](https://www.bbc.com/news/education-24711244#:~:text=It%20explains%20why%20blank%20eyes,how%20people%20react%20to%20robots.)? Da chiar, de ce ne e frică instinctual [de anumite lucruri](https://medium.com/s/story/whats-so-scary-about-momo-23d82582566f) dar nu de curent electric, ceva ce știm că ne poate ucide. Toată lumea și mama lor, de la Tuvok la Dan Brown ne-a spus că “ne temem de ce nu înțelegem, [de necunoscut](https://www.psychologytoday.com/us/articles/200205/why-we-fear-the-unknown)". Dar de multe ori știm că trebuie să ne temem de lucruri pe care le cunoaștem ca înfricoșătoare. Ca [un nebun cu maceta](https://www.youtube.com/watch?v=CflcJ-HSA_Y) sau ceva ce știm sigur că ne poate face rău, de exemplu [un virus letal](https://www.youtube.com/watch?v=oNb6-yIED0Q). Sau? Noi ne tot imaginăm că pandemiile o să fie înfricoșătoare, cu oameni luați în miezul nopții de [o armată în costume HAZMAT](https://www.youtube.com/watch?v=P_ez3uBJeyg) nu… [așa](https://www.youtube.com/watch?v=D9c-u_JW_iA).

Există o serie de supoziții despre originile psihologice ale lucrurilor care ne sperie. Celebră deja e [ipoteza vampir/zombie](https://fee.org/articles/do-zombies-scare-democrats-and-vampires-spook-republicans/), conform căreia conservatorii se tem de vampiri (sexuali, străini, anti-creștini) și progresiștii de zombi (monștri amorali, uniformi, fără capacitate de gândire) deși teoria își are criticii săi. Dar monștri mai și evoluează, zombii de azi sunt [slendermenii](https://en.wikipedia.org/wiki/Slender_Man) de mâine cum sunt și strigoii de ieri. E ceva profund înfricoșător, ceva care trece peste generații în fiecare monstru, ceva ce adaptăm și decorăm cu așteptările vremii. Frica e universală dar întotdeauna o distilăm în ceva adecvat.  Problema e că multe dintre lucrurile care ne sperie sau, mă rog, încearcă să ne sperie sunt [pur și simplu slăbuțe](https://www.youtube.com/watch?v=KAN_IPwK1K8) azi, în epoca internetului. Dar dacă vreți să vă speriați cu lucruri de calitate, stați liniștiți căci urmează.

**#Cooltură**

Cooltură scary în această lună scary.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/_Itzujv4JwU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[The Cabin In The Woods](https://www.youtube.com/watch?v=_Itzujv4JwU) (2012 Joss Whedon) - Maestrul nerderelilor, Whedon ne face o deconstrucție ca la carte a ideii de horror și ne construiește un film comedie-action-horror cum doar el poate. Niște tineri virili, prostovani și fără nici o grijă merg la o cabană undeva în pădure ca să se bucure de un weekend de sex, droguri și alcool. Dar ceva se întâmplă, deranjează CEVA profund. Sau poate că nu, poate că totul e un plan al unei agenții guvernamentale care încearcă să oprească distrugerea planetei de către zeii sângeroși ai trecutului prin oferirea unui sacrificiu uman via unicorn. Cabin in the Woods e un film fantastic și l-am recomandat tocmai pentru că e în ton cu deconstrucția fricii pe care o încercăm,

**Cartea Săptămânii**

 [The Terror](https://www.goodreads.com/book/show/3974.The_Terror) (2007, Dan Simmons) - Poate nu la fel de bună ca excelent distribuitul serial (sezonul 1 deși și 2 merită din plin) care o adaptează, cartea The terror a lui Dan Simmons este jumate roman istoric speculativ jumate horror. E 1845 și navigatorii britanici caută legendarul pasaj de nord vest, calea ocolitoare, care ar permite scurtarea drumului spre China și India, ocolind Americile pe la nord nu tocmai prin sudul Argentinei. Două nave moderne, HMS Erebus și HMS Terror pleacă în căutarea miticului pasaj. Nici un supraviețuitor. The Terror e una dintre cele mai bune dramatizări a unui fapt real și merită întreaga noastră atenție.

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/tykS7QfTWMQ" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[The Haunting of Bly Manor](https://www.youtube.com/watch?v=tykS7QfTWMQ) (2020, Netflix) - Apropo de adaptare a unei cărți bune, echipa creativă din spatele fantasticului [Haunting of Hill House](https://www.youtube.com/watch?v=3eqxXqJDmcY), la rândul său o adaptare, recidivează! Sub conducerea lui Mike Flanagan care ne-a dat și o serie de filme fenomenale the Haunting of Bly Manor adaptează celebrul [Turn of the Screw](https://en.wikipedia.org/wiki/The_Turn_of_the_Screw) a lui Henry James în ceva captivant, contemporan și fascinant. 

**Jocul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/cO8PLDh8UbE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Soma](https://www.youtube.com/watch?v=cO8PLDh8UbE) (2015, PC/Console) - Sigur pot să vă recomand [Noul](https://www.youtube.com/watch?v=Va7Zmu1dd1E) (sau [Vechiul](https://www.youtube.com/watch?v=AfQ-Xqt-d0A)) Call of Cthulhu, un Resident Evil, [Alien: Isolation](https://www.youtube.com/watch?v=7h0cgmvIrZw) sau [Outlast](https://www.youtube.com/watch?v=uKA-IA4locM). Dar Soma e mai mult decât un joc SF horror foarte bun, e un produs tech care te face să te gândești la umanitate, la ce te face om, ce înseamnă reușita și care sunt lucrurile care te fac să-ți fie cu adevărat frică. Nu o să dau mai multe detalii, doar vă zic să jucați acest joc ca o experiență și o poveste. Și după ce jucați, [analizați](https://www.youtube.com/watch?v=J4tbbcWqDyY).

**Internetul Săptămânii**

[Tot ce produce Red letter Media](https://www.youtube.com/user/RedLetterMedia) - Unii din oamenii mei favoriți de pe internet care câștigă internetul azi, mâine și dintotdeauna. Băieții de la RLM fac review-uri la [filme horror](https://www.youtube.com/user/RedLetterMedia) destul de des, se uită la filme proaste, multe dintre ele horror și au și regizat și produs filme proaste horror. Urmăriți-i, cu precădere, seria [Best of the Worst](https://www.youtube.com/watch?v=eEKKVSjw6JY&list=PLJ_TJFLc25JR3VZ7Xe-cmt4k3bMKBZ5Tm). Sunt și prieteni [cu Macaulay Culkin](https://www.youtube.com/watch?v=5e56SnwL4aE), ticăloșii norocoși.

**Random-ul Săptămânii**

Apropo de horror-uri și de adaptări și de premise bune răsturnate, [am scris despre Ratched](https://www.hotnews.ro/stiri-film-24326938-cum-este-filmul-ratched-netflix.htm). Recomand?

**Playlistul Săptămânii**


Săptămâna asta ne aduce muzica în case Oana Despan. Oana este alături de Code for Romania de mult și e absolut esențială pe partea de prins sponsori, prezentat cât de cool suntem și, în general ținut organizația asta pe linia de plutire. Oana e Super, la fel ca muzica ei.

<div class="embed-responsive is-16by9">
  <iframe src="https://open.spotify.com/embed/playlist/5X2gHOSMx3ZH5bbfjOgR5Z" frameborder="0" allowtransparency="true" allow="encrypted-media"></iframe>
</div>

Data viitoare muzică de la Andreea, cea mai nouă colegă de la Code for Romania!

N-ați scăpat, peste două săptămâni tot de chestii spooky discutăm dar deocamdată mă retrag în bârlog.

Mulțumim de susținere de toate facturile prieteni. Fără susținere nu am putea p[lăti facturile](https://code4.ro/ro/doneaza/) acelea sau lansa tooluri cool ca [VotONG](https://votong.ro/ro/), care democratizează voturile din societatea civilă, nici nu am câștiga atâtea premii! Vă mulțumim și vă mai așteptăm! Și nu uitați de hack day, să ne auzim acolo.

Până peste două săptămâni, pregătiți-vă să fiți înfricoșați prieteni!

Dragoș C. Costache

**Un monstru, dar unul de film Low Budget**
