---
title: "Suplimentul Cooltural vol 8"
excerpt: ""
cover: cover.png
slug: cooltural-8

date: 2020-07-25
author: Dragoș Costache
---

{{< figure src="cover.png" alt="Logo Suplimentul Cooltural volumul 8" >}}

Prieteni, azi e prima zi după un [hack day](https://tfsg.code4.ro/en/hackday/) nocturn, s-a lucrat din greu și dacă tot tragem împreună pentru viitor am zis să ne uităm un pic la viitor, și viitorul (sperăm) va fi acolo sus în ceruri. Da prieteni, haideți să vorbim zece minute despre domnul nostru Galileo și fericirea noastră, comună sus acolo în spațiu, [frontiera finală](https://www.youtube.com/watch?v=S6R3MiAv9ac). 

[Going up to the spirit in the sky…](https://www.youtube.com/watch?v=_MMecOeC3e4)

Indiferent de problemele pe care le avem momentan pe pământ, că e vorba de [virusuri](https://www.digi24.ro/stiri/actualitate/romania-se-apropie-de-1-000-de-cazuri-noi-de-covid-in-24-de-ore-cei-mai-multi-morti-din-cauza-coronavirusului-de-inceputul-pandemiei-1341123) sau de [temperaturi ridicate](https://www.nytimes.com/2020/07/15/climate/siberia-heat-wave-climate-change.html) spațiul e acolo sus, nemuritor și rece. Și [e destinația noastră(https://en.wikipedia.org/wiki/The_Stars_My_Destination)] în viitorul greu de definit dar inevitabil. 

Primii pași recenți au fost făcuți după ce racheta Falcon Heavy [a dus în siguranță doi astronauți](https://spaceflightnow.com/2020/05/27/falcon-9-crew-dragon-demo-2-mission-status-center/) pe stația spațială internațională. Mai recent a livrat și [un nou satelit](https://spaceflightnow.com/2020/07/20/spacex-delivers-south-koreas-first-military-satellite-into-on-target-orbit/) pentru prietenii sud coreeni, chipurile militar dar probabil [de transmis BTS 24/7](https://www.youtube.com/watch?v=MBdVXkSdhwU) ca armă de control a minților. Viitorul pare interesant dacă vreți în spațiu. Anul trecut Wired scria că 2019 va fi [anul turismului spațial](https://www.wired.co.uk/article/spacex-blue-origin-space-tourism). N-a fost să fie dar cine știe, poate curând, după ce ne revenim cu toții din criza coronavirusului, o să putem să rezervăm un loc cum ne promite [Virgin Galactic](https://www.virgingalactic.com/). Și oricum, e nevoie să apelăm doar la rachete reutilizabile de acum înainte altfel riscăm să rămânem prinși pe pământ de gunoaie spațiale. Se numește [sindrom Kessler](https://en.wikipedia.org/wiki/Kessler_syndrome#:~:text=In%201978%2C%20Kessler%20found%20that,(especially%20US%20Delta%20rockets).&text=A%20number%20of%20other%20Delta,program)%20had%20not%20yet%20exploded) și e un pericol serios mai ales dacă mințile crețe continuă [militarizarea spațiului](https://www.theverge.com/2020/7/23/21335338/united-states-space-force-star-trek-delta-symbol-air-force-space-command).

Rachetele reutilizabile sunt doar primul pas dacă vrem să ne facem destinația spațiul pe termen lung. Un [lift spațial](https://en.wikipedia.org/wiki/Space_elevator) ar fi optim dar scump și dependent de [o bună înțelegere între statele lumii](https://www.nbcnews.com/mach/science/colossal-elevator-space-could-be-going-sooner-you-ever-imagined-ncna915421). Alte metode  de inserție orbitală variază de la turnuri construite din kevlar și fibră de carbon la acceleratoare suspendate la 80 km până la tunuri electromagnetice care propulsează “gloanțe’ imense pe orbită. Cum am arăta ca societate spațială? Corpul uman cel mai probabil [s-ar schimba](https://www.sciencealert.com/homo-galacticus-how-space-will-shape-the-humans-of-the-future), se schimbă și la [durate scurte de zbor](https://www.nasa.gov/hrp/bodyinspace), dar la o viață petrecută în spațiu. Și asta dacă ignorăm adaptările necesare pentru [a susține o societate pe alte planete](https://www.wired.com/story/ideas-jason-pontin-genetic-engineering-for-mars/). Și, apropo de alte planete, avem [candidați din afara sistemului solar](https://en.wikipedia.org/wiki/List_of_extrasolar_candidates_for_liquid_water) pentru viitoare planetă de vacanță. Singura problemă e că, fiind limitați de viteza luminii ar dura mult o călătorie spre alt sistem solar. Ar dura mult și ar trebui să [oferi și condiții](https://www.universetoday.com/141407/how-big-would-a-generation-ship-need-to-be-to-keep-a-crew-of-500-alive-for-the-journey-to-another-star-1/) mai ceva ca de resort până acolo. Mai ales că [teleportarea se pare că nu funcționează ca-n filme](https://www.bbvaopenmind.com/en/science/physics/teleportation-is-here-but-its-not-what-we-expected/).

**#Cooltură**

Săptămâna asta păstrăm tematică spațială pentru tot, prieteni!

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/P6AaSMfXHbA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Ad Astra](https://www.youtube.com/watch?v=P6AaSMfXHbA) (2019 James Grey) - Un road movie spațial care ni-l duce pe Brad Pitt prin toate colțurile sistemului solar, ni-l arată mitraliat pe lună de pirați spațiali și fugărit de babuini ucigași, totul pentru a-și găsi tatăl și a salva viitorul spațial al omenirii. Ad astra nu e doar un film frumos, cu vibe de anii ‘70 tras prin cadre demne de Hoyte van Hoytema dar e captivant și “deștept”, dar mai ales realist. Da, așa ar arăta viața în spațiu în secolul 21, nu cu lasere și teleportoare.

**Cartea Săptămânii**

[Leviathan Wakes](https://www.amazon.com/Leviathan-Wakes-James-S-Corey/dp/0316129089) (2011, James S. A. Corey) - Cartea care a lansat una dintre cele mai de succes serii de SF contemporan, Leviathan Wakes nu e scrisă grozav dar construiește o lume fantastică, o lume a conflictului între un Pământ bogat dar suprapopulat, plin de oameni fără locuri de muncă, un Marte determinat, obsedat de terraformarea planetei Roșii și “[manifest destiny](https://en.wikipedia.org/wiki/Manifest_destiny)” și o centură de asteroizi prinsă la mijloc, dominată de corporații și mișcări de independență. Cărțile lui Corey (de fapt doi autori ce scriu împreună sub pseudonim) sunt captivante și  ne dau tot ce ne-am putea vreodată dori de la SF - nave spațiale, transumanism, dramă și, ocazional, extratereștri.

**Serialul Săptămânii**

[Space Force](https://www.youtube.com/watch?v=l4mY2asIjWk) (2020) - Unul dintre serialele noi ale anului, așa puține cum sunt, Space Force e o comedie ușurică cu Steve Carell, John Malkovich, Tawny Newsome și Lisa Kudrow, despre nou înființata aripă spațială a forțelor armate americane. Cu echipa din spatele the Office la butoane Space Force e destul de bun, destul cât să râzi spațial și e plin de glume despre războiul recișor dintre SUA și China dacă vrei ceva de actualitate geopolitică.

**Jocul Săptămânii**

[Surviving Mars](https://store.steampowered.com/app/464920/Surviving_Mars/) (2018) - Un city builder, sau, mai degrabă, colony builder pentru PC și Mac în care construiești și populezi o colonie pe Marte, colonie care interacționează cu concurența, cere chestii de acasă, trimite chestii înapoi acasă, descoperă misterele vieții și poate, poate face planeta roșie verde ca-n visele frumoase ale lui [Kim Stanley Robinson](https://en.wikipedia.org/wiki/Mars_trilogy). Surviving Mars e un joc chill și deștept, și poate fi exact atât de greu pe cât îți dorești. 

**Internetul săptămânii**

<div class="embed-responsive is-16by9">
  <iframe src="https://www.youtube-nocookie.com/embed/snAhsXyO3Ck" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Spaceship You](https://www.youtube.com/watch?v=snAhsXyO3Ck) - am mai recomandat filmulețe de la [CGP Grey](https://www.youtube.com/channel/UC2C_jShtL725hvbm1arSV9w) în ediții trecute dar acest clip e important pentru că e despre voi prieteni și despre cum să vă aranjați viața ca o navă spațială astfel încât să fiți productivi în pandemie, mai ales închiși în casă.

**Random-ul săptămânii**

[Extratereștri?](https://www.space.com/mysterious-fast-radio-burst-pattern.html) - o dată la 16 ani un sunet dubios venit din spațiu se repetă, prieteni. Sunt oare reptilienii? Sunt oare spioni chinezi? Să fie [Laika](https://en.wikipedia.org/wiki/Laika#:~:text=In%20October%202002%2C%20Dimitri%20Malashenkov,circuit%20of%20flight%20from%20overheating.&text=Over%20five%20months%20later%2C%20after,entry%20on%2014%20April%201958.), câinele spațial care a supraviețuit și ne înjură? Nu știm, dar e îngrijorător. Bine, nu la fel de îngrijorător [ca sunetele dubioase ce vin din ocean](https://en.wikipedia.org/wiki/Bloop), dar mai mult despre ele altă dată…

**Playlistul săptămânii**

Dana Pascu e de bază în Code for Romania, prieteni, chiar dacă nu vrea să recunoască acest lucru. Fie că vorbim de brainstorminguri nocturne, de intervievarea personalului sau de motivatul meu și al altora, nu există om mai dependable și pe care să-l vrei ca eminență cenușie. Când e vorba de muzică însă, Dana ne-a promis că vine cu scandalul. Iată playlistul ei.

<div class="embed-responsive is-16by9">
  <iframe src="https://open.spotify.com/embed/playlist/1ZRNnotXh99LPi23ujYTa3" frameborder="0" allowtransparency="true" allow="encrypted-media"></iframe>
</div>

---

Săptămâna viitoare Olivia ne va da cu muzica. Olivia e miezul, inima și sufletul organizației. Când apare altcineva să vorbească în numele Code pe undeva e pentru că Olivia e busy. Între cele două ore de somn săptămânale pe care le are Olivia ne-a promis că va dedica una făcutului unui playlist pentru săptămâna viitoare.


**Și cu asta prieteni e timpul să revenim cu picioarele pe pământ.**


Code for Romania are nevoie de tine, de mine, de fiecare . Și stiu că trageți din greu la coding anti-COVID așa că n-o să vă mai țin, zic doar atât: mulțumim pentru donații, apreciem din plin că vă implicați  în proiectele noastre și mulțumim pentru like-uri și share-uri. Sunteți galactici prieteni, galactici.

**Ne citim săptămâna viitoare,**

Dragoș C. Costache

**[Un babuin furios în spațiu](https://www.youtube.com/watch?v=EbU1oZr_TUo)**
