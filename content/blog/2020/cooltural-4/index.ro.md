---
title: "Suplimentul Cooltural vol 4"
excerpt: ""
cover: cover.png
slug: cooltural-4

date: 2020-06-26
author: Dragoș Costache
---

{{< figure src="cover.png" alt="Logo Suplimentul Cooltural volumul 4" >}}

E vară prieteni dar e o vară atipică. E cald dar la terase avem voie doar câte patru la masă. S-a deschis sezonul estival dar cresc infecțiile cu covid de la zi la zi, despre turismul în străinătate ce să mai zic... Krapets, la bulgari, pare deja mai exotic ca Bali. Dar chiar dacă e pandemie [marea te cheamă la ea](https://www.youtube.com/watch?v=hgpjbWbhgKc), și dacă mergi, e important e să fii grijuliu și să nu iei coronavirus pe drum.

[La Mer](https://www.youtube.com/watch?v=PXQh9jTwwoA)

Marea Neagră [ne așteaptă](https://www.economica.net/numarul-de-rezervari-pe-litoral-s-a-triplat-dupa-anuntul-privind-deschiderea-plajelor-la-1-iunie_185175.html), prieteni. Dar problema anul ăsta după cum bine știți nu e nici [invazia de meduze](https://stirileprotv.ro/divers/sute-de-vietati-si-au-facut-aparitia-pe-litoral-imi-este-teama.html), nici [prețurile ridicate](https://stirileprotv.ro/stiri/travel/preturile-din-mamaia-mai-mari-decat-la-sunny-beach-si-creta-diferente-la-3-si-4-stele.html) ci Coronavirusul. De aceea e important să [urmăm niște pași minimi](https://www.today.com/health/how-plan-summer-safecation-what-know-about-road-trips-flying-t184324) pentru siguranța noastră, a tuturor. Altfel marea în general e surprinzător de mare și plină [de creaturi ciudate](https://www.youtube.com/watch?v=B6Lh-TB2_mA), posibile [tratamente minune](https://ocean.si.edu/ocean-life/invertebrates/sea-sponge-hiv-medicine) și [lucruri delicioase](https://www.atlasobscura.com/articles/what-is-nori). Marea Neagră însă nu e doar locul unde se află Vama, Mamaia și Nisipurile de Aur, e și locul unde poți găsi unele dintre cele mai [bine conservate epave](https://www.theguardian.com/science/2018/oct/23/oldest-intact-shipwreck-thought-to-be-ancient-greek-discovered-at-bottom-of-black-sea), încă de pe vremea romanilor. Și e în companie selectă, [cu peste 40 de epave](https://www.nationalgeographic.com/history/magazine/2017/03-04/black-sea-ancient-shipwrecks-bulgaria/) de pe parcursul a două milenii în stare foarte bună. Epavele din Marea Neagră rămân în stare bună în mare și pentru că marea noastră are o [“zonă moartă”](https://www.nationalgeographic.org/encyclopedia/dead-zone/#:~:text=Natural%20Dead%20Zones&text=The%20largest%20dead%20zone%20in,through%20the%20shallow%20Bosporus%20strait.) uriașă, sub adâncimea de 50-100 de metri unde nu există oxigen, o rămășiță a vremii când Marea Neagră era de fapt un lac. Astăzi zona de adâncime rămâne moartă pe când cea  de la suprafața mării negre e plină de viață, cu [delfini](https://www.youtube.com/watch?v=s4LDrl4mJcI), [cai de mare](https://www.youtube.com/watch?v=ch88u5-PNyY) și, odată, [foci](https://www.descopera.ro/natura/11741647-disparute-si-pierdute-cine-erau-focile-din-marea-neagra). Capul Kaliakra, azi vizitat de turiști pentru stânci idilice,  fortul de la capăt și ferma de midii din apropiere era odată ultimul punct din Marea Neagră unde existau foci.

Marea Neagră e fascinantă și pentru că e o mare închisă în mare parte, “hrănită” de râurile care se varsă în ea, printre care și Dunărea, a cărei deltă [e relativ recentă](http://historymaps.ro/?p=3429), cel puțin în forma actuală. Delta e un areal absolut fantastic mai ales în zonele în care se apropie de mare dar e și locul unde ajung toate gunoaiele din amonte. Din fericire, de câțiva ani voluntarii și prietenii de [Cu Apele Curate](http://historymaps.ro/?p=3429) fac tot posibilul să strângă cât mai mult din cele 4.2 tone de plastic care se estimează că sunt deversate zilnic de către Dunăre în mare.

**#Cooltură**

Hai să păstrăm o tematică estivală și să aprofundăm  săptămâna asta cooltura mării.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/Ysxw1PmHxKY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Les Vacances de Monsieur Hulot](https://www.youtube.com/watch?v=Ysxw1PmHxKY) (1953, Jacques Tati) Primul film din seria Hulot a lui Jaques Tati e o satiră programatică a noilor tabieturi de vacanță a clasei de mijloc revenită la viață după cel de-al doilea război mondial. De la promenade romantice la sport organizat, discuții despre afaceri și politică și cules de scoici Tati satirizează “vacanța la mare” ca un mod de viață și refuză succesul lui timpuriu în comedie facilă alegând să pună bazele unui stil comic blând dar incisiv ce ajunge la maturitate mai târziu în Mon Oncle și Trafic. Andre Bazin a numit filmul numit în Cahiers de Cinema “cea mai mare inovație comică de la frații Marx” și trebuie să-i dau dreptate.
https://www.youtube.com/watch?v=Ysxw1PmHxKY

**Cartea Săptămânii**

[The Old Man and the Sea](https://carturesti.ro/carte/batranul-si-marea-1040564) (1952, Ernest Hemingway) Una din operele de bază ale lui Hemingway, și poate ultimul text de bază din viața sa, Bătrânul și Marea este o poveste despre noroc, credință în sine și supraviețuire. După 84 de zile fără să prindă un pește bătrânul Santiago se îndepărtează de țărm, încercându-și norocul în apele adânci ale Gulfstreamului. Prinde un pește spadă uriaș dar animalul e prea puternic și îl târăște pe Santiago cu tot cu barcă departe în larg timp de trei zile. Ce urmează e o poveste superbă despre rezistență, determinare și credință, una dintre cele mai frumoase și cele mai poetice cărți ale lui Hemingway.

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/wQvJ-nR9184" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Bloodline](https://www.youtube.com/watch?v=wQvJ-nR9184) (2015) Un serial absolut captivant, care te face să transpiri numai când te uiți la el, Bloodline spune povestea familiei Rayburn, o familie înstărită de pe o mică insulă din Florida Keys, dar cu un trecut întunecat. Când oaia neagră a familiei revine după mulți ani la boutique-hotelul părinților traba se îngroașă pentru familia Rayburn. Netflix a reușit un serial de mister absolut fascinant care reușește să dramatizeze relații de familie toxice fără să o dea în telenovelistică. Bloodline e un serial nu “de vară” ci de arșiță.

**Jocul Săptămânii**

[Raft](https://store.steampowered.com/app/648800/Raft/) (2018, Early Access) Raft nu e încă un Joc terminat, e în dezvoltare activă dar este absolut fascinant. Un joc survival, în care trebuie să navighezi prin apele unei mări interminabile,  să explorezi mici insulițe și să te bați cu rechini, tot în timp ce îți extinzi mica plută cu diverse materiale colectate de pe drum. Dacă vă plac jocurile de tip survival Raft e făcut pentru voi, și nu doar pentru voi pentru că are multiplayer.

**Internetul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/9FqwhW0B3tY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Our Planet - High Seas](https://www.youtube.com/watch?v=9FqwhW0B3tY) Netflix a preluat ștafeta de la BBC în producția de seriale superbe despre ecosistemele acestei planete fascinante. Dacă nu ați văzut deja Our Planet vă recomand din plin această incursiune (gratuită) despre mările și oceanele pământului. Dacă prindeți gustul, Attenborough are zeci de ore de documentare superbe despre fauna de pe pământ, de la cea microscopică la [charismatic megafauna](https://en.wikipedia.org/wiki/Charismatic_megafauna).

**Random-ul Săptămânii**

Marea Pierdută  din [Cavernele Craighead](https://en.wikipedia.org/wiki/Craighead_Caverns) Una din cele mai mari caverne din Statele Unite ascunde un secret. Așa zisa mare pierdută, cel de-al doilea cel mai mare lac subteran din lume, și unul care poate fi vizitat dacă vreți să vă simțiți ca într-un roman de Jules Verne. Eu unul sunt fascinat de lacuri subterane de ani de zile și mi-am pus în plan să ajung măcar o dată în viață la cavernele Craighead, dacă-mi permite COVID-19.

**Playlist-ul săptămânii**

Muzica de săptămâna asta ne vine de la Bogdan Ivănel, șeful de tură de la Code for Romania. Îl știu pe Bogdan de mult și știu ce ascultă așa că eu unul sunt extrem de fericit cu selecția muzicală. Deschideți urechile prieteni și lăsați muzica să vă ungă la suflet.

<div class="embed-responsive is-16by9">
  <iframe src="https://open.spotify.com/embed/playlist/0G1vGLKn7aPltw0t9ivOGy" frameborder="0" allowtransparency="true" allow="encrypted-media"></iframe>
</div>

---

Săptămâna viitoare vă voi delecta iar eu, cu o selecție proprie, făcută-n casă cu maia.

**Și cu asta prieteni, hai gata cu plaja că ne ardem.**

Code for Romania nu merge la mare vara asta. Stă acasă, unde organizează sâmbătă [Hack Day-ul pe luna Iunie](https://tfsg.code4.ro/ro/), unde vă așteptăm (virtual) pe voi toți. Vă așteptăm și să vă gândiți la [donații](https://code4.ro/ro/doneaza/), sau la [redirecționarea](https://redirectioneaza.ro/code-for-romania/doilasuta) a 3,5% din impozitul pe care oricum îl ia statul pentru că mai aveți fix până pe 30 iunie dacă depui la ghișeu sau până luni dacă trimiți formularul completat și semnat pe email la redirectioneaza@code4.ro. 

Până data viitoare, soare, briză și fir întins!

**Dragoș C. Costache**

🤙Hang Loose 🤙
