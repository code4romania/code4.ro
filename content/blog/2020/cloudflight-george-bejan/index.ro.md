---
title: "Totul a început cu o postare pe Facebook"
excerpt:
cover: cover_ro.png
slug: cloudflight-george-bejan

date: 2020-06-25
author: Dragoș Costache
---

{{< figure src="cover_ro.png" alt="Fotografie George Bejan">}}

Unul dintre cele mai fericite momente pentru noi aici, la Code for Romania, e când partenerii și voluntarii noștri se cunosc. Partenerii au ocazia să cunoască oamenii care depun efort pentru a face o țară mai bună și voluntarii văd care sunt companiile care susțin digitalizarea în România. Și ce poate fi mai perfect decât atunci când voluntarii provin din echipele sponsorilor? George Bejan e unul din acești super-voluntari, pentru că lucrează la Cloudflight, și Cloudflight e unul dintre sponsorii naționali ai programului Tech for Social Good. Așa că i-am pus lui George câteva întrebări despre Code for Romania și el mi-a răspuns via email. Mulțumim, George! Mulțumim, Cloudflight!

1. <span class="has-text-success">**De cât timp ești voluntar Code for Romania?**</span>  
  Sunt Voluntar Code for Romania din vara lui 2018.

2. <span class="has-text-success">**Cum ai aflat de Code for Romania?**</span>  
  La una dintre ultimele alegeri, un voluntar Code for Romania a dezvoltat ad hoc un site pe care puteai urmări rezultatele votului într-o manieră simplificată. Site-ul a fost distribuit de Europa FM și a ajuns și la mine via Facebook. După ce am văzut că era un proiect Code for Romania, am început să caut informații despre organizație și am descoperit toate proiectele pe care le aveau în derulare. 

3. <span class="has-text-success">**De ce ai vrut să faci parte din Code for Romania?**</span>  
  Am decis să devin voluntar Code for Romania pentru că m-a atras misiunea organizației și îmi doream să-mi folosesc cunoștințele ca să contribui la acea misiune.

4. <span class="has-text-success">**Care este proiectul din Code for Romania care te “‘ține treaz noaptea”? De ce?**</span>
  [Expert Consultation](https://civiclabs.ro/en/solutions/expert-consultation). Expert Consultation e un proiect al cărui scop e de a ușura procesul de consultare publică pentru grupurile de experți din România. La început am ales să contribui la acest proiect pentru că era pe un stack cu care eram obișnuit (Spring Boot  + Angular), dar am rămas în proiect pentru că îmi place atât ideea proiectului, cât și grupul de oameni ce lucrează la el.

5. <span class="has-text-success">**Spune-ne despre o provocare și cum ai abordat-o în cadrul proiectelor Code for Romania?**</span>  
  Deoarece proiectele la care lucrăm sunt open-source și oamenii care lucrează la ele, au backgrounduri diferite, câteodată e dificil să menținem un mod consistent de a face lucruri în proiect. Încercăm să rezolvăm asta printr-un proces meticulos de review și comentarii.

6. <span class="has-text-success">**Cum crezi că poate schimba în bine Code for Romania societatea noastră?**</span>  
  Tehnologia a schimbat atâtea domenii și a devenit o parte integrantă din viața noastră de zi cu zi. Code for Romania folosește tehnologia ca să îmbunătățească unele părți din societate. De la economia de timp și bani, la accesul la date publice, aceste proiecte  își propun să ne  îmbunătățească viețile, nu doar utilizatorilor direcți, ci nouă tuturor.

7. <span class="has-text-success">**Ce ai spune unei persoane pentru a o convinge să se alătura Code for Romania ca voluntar?**</span>  
  Decât să ne plângem cu toții de diversele lipsuri și probleme din societate, mai bine haideți în Code for Romania unde putem să ne folosim abilitățile ca să rezolvăm problemele societății, cu fiecare proiect pe care îl finalizăm.

8. <span class="has-text-success">**Cum te ajută pe tine personal munca de voluntar la Code for Romania?**</span>  
  Pot să fac ce-mi place și întâlnesc oameni interesanți pe parcurs.

9. <span class="has-text-success">**Există o persoană în Code for Romania pe care o admiri/mentor/profesor? De ce?**</span>  
  Nu e o persoană anume, ci întregul colectiv de colegi cu care lucrez. Învăț câte ceva din fiecare pull request sau din fiecare discuție pe care o am cu ei.

10. <span class="has-text-success">**Ce ți-ai spune ție peste 30 ani despre Code for Romania?**</span>  
  În 30 de ani sper să pot să spun că organizația Code for Romania a avut un rol important în digitalizarea României.
