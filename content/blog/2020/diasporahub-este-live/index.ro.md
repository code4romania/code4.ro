---
title: "diasporahub.ro este live!"
excerpt:
cover: diasporahub-banner.png
slug: diasporahub-ro-este-live

date: 2020-04-16
author: Cătălin Bindea
---

{{< figure src="diasporahub-banner.png" alt="diasporahub banner">}}

[diasporahub.ro](https://diasporahub.ro), a cincea soluție din ecosistemul de 6 soluții digitale de luptă contra efectelor COVID-19, a fost lansată de Code for Romania Task Force în parteneriat cu Guvernul României prin Autoritatea pentru Digitalizarea României, Ministerul Afacerilor de Externe și Departamentul pentru Românii de Pretutindeni.

Când ești departe de țară, de prieteni și de familie ajutorul de care ai nevoie în situații de criză cum este cea pe care o traversăm acum de cele mai multe ori lipsește sau întârzie până la limita în care îți pierzi speranța.

Platforma [diasporahub.ro](https://diasporahub.ro) vine în sprijinul tuturor cetățenilor români din afara României și a asociațiilor și grupurilor de sprijin de peste hotare în situații de urgență precum cea provocată de pandemia COVID-19 cu care ne confruntăm chiar acum. Cu ajutorul unui chestionar simplu de câteva întrebări, orice român care are nevoie de ajutor sau de informații va fi ghidat ușor către cei care îi pot oferi sprijin, fie că vorbim despre livrarea unor cumpărături, traduceri, informații utile în această perioadă etc.

Prin intermediul platformei [diasporahub.ro](https://diasporahub.ro) vor fi distribuite mai uniform și eficient cererile de ajutor de la românii din diaspora către cei care în aceste zile depun eforturi să sprijine facilitând astfel transferul de resurse utile într-un mod simplu și accesibil tuturor.

[diasporahub.ro](https://diasporahub.ro) este un proiect realizat prin efortul voluntarilor și al echipei Code for Romania, organizație neguvernamentală independentă, neafiliată politic și apolitică. Proiectul este realizat în cadrul Code for Romania Task Force în parteneriat cu Guvernul României prin Autoritatea pentru Digitalizarea României, Ministerul Afacerilor Externe și Departamentul pentru Românii de Pretutindeni. Toate soluțiile dezvoltate în ecosositemul COVID-19 de către Code for Romania Task Force, din care și [diasporahub.ro](https://diasporahub.ro) face parte, sunt oferite gratuit Guvernului României, fără nici un fel de costuri acum sau ulterioare pentru operarea acestora. Acest lucru este posibil datorită efortului pro-bono a sutelor de voluntari Code for Romania și al sprijinului financiar venit din partea ING Bank, Fundația Vodafone România și Romanian American Foundation, cărora le mulțumim.

---

### Credem în sustenabilitate

În fiecare zi, sute dintre prietenii și colegii tăi lucrează pentru a construi instrumente digitale utile pentru a ne face viața mai ușoară și pentru a aduce România mai aproape de progresul tehnologic. Fiecare donație recurentă ne ajută să construim soluții din ce în ce mai repede.

Donează 10 dolari recurent [aici](/ro/doneaza/).
