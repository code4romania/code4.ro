---
title: "Sfaturi și situații cu și despre epidemia de COVID-19"
excerpt:
cover: cetrebuiesafac-preview.png
slug: sfaturi-si-situatii-cu-si-despre-epidemia-de-covid-19

date: 2020-03-30
author: Dragoș Costache
---

{{< figure src="cetrebuiesafac-preview.png" alt="ce trebuie sa fac website preview">}}

Săptămâna trecută Code for Romania a lansat CeTrebuieSaFac un site de informare și planificare în parteneriat cu Guvernul României prin ADR, al cărui conținut este avizat de DSU. În mai puțin de două săptămâni Task Force-ul Code for Romania a livrat trei proiecte din șase, [stirioficiale.ro](https://stirioficiale.ro), [cetrebuiesafac.ro](https://cetrebuiesafac.ro) și [datelazi.ro](https://datelazi.ro), pentru care trebuie să mulțumim echipei de voluntari!

[cetrebuiesafac.ro](https://cetrebuiesafac.ro) e unul dintre proiectele de care suntem extrem de mândri, un site al cărui principal scop e de a reduce presiunea directă pe serviciile medicale dar și de informare corectă despre coronavirusul care provoacă COVID-19. E un site ușor de navigat cu o mulțime de informații utile pe perioada epidemiei. Pe scurt, [cetrebuiesafac.ro](https://cetrebuiesafac.ro) e împărțit în 6 secțiuni ce tratează diverse aspecte ale problemelor COVID-19, și e gândit ca o sursă de informare cuprinzătoare.

{{< figure src="1.png" >}}

Secțiunea [Transmitere și Simptome](https://cetrebuiesafac.ro/transmitere-si-simptome) prezintă căi de transmitere ale infecției, principalele simptome (și cât de grave sunt ele) precum și o listă de link-uri oficiale privind situația din România.

[Cum ne Protejăm?](https://cetrebuiesafac.ro/cum-ne-protejam) oferă o serie de sfaturi utile despre evitarea contactului direct și indirect precum și mai multe secțiuni din care putem afla măsurile necesare pentru a ne proteja pe noi sau pe alții, ce fel de substanțe dezinfectante să folosim și, mai ales cum dar și o serie de sfaturi de reziliență și pregătire: ce fel de planuri trebuie să facem, pentru membrii mai vulnerabili ai familiei și alte sfaturi utile.

{{< figure src="2.png" >}}

[Ai Simptome](https://cetrebuiesafac.ro/ai-simptome) este o rubrică interactivă prin care putem face un test de bază de autodiagnosticare (fără a fi un test medical veritabil). Chestionarul din această secțiune ne poate spune dacă suntem într-o clasă de risc și ce măsuri trebuiesc luate pentru a ne proteja.

[Adaptare și Rezistență](https://cetrebuiesafac.ro/adaptare-si-rezistenta) are mai multe subcategorii axate pe cum să ne pregătim pentru efectele psihologice ale epidemiei și izolării. Putem găsi sfaturi despre cum să vorbim cu copiii sau cu adolescenții despre epidemie, cum să îi ajutăm să gestioneze stresul, dar și despre efectele izolării și stresului pe diversele categorii de vârstă ale tinerilor și sfaturi pentru părinții acestora. O altă sub-secțiune tratează efectele ieșirii din carantină pentru cei ce au trebuit să stea în carantină instituțională. Nu în ultimul rând o secțiune importantă tratează ideea de stigmă asociată persoanelor ce au avut boala sau sunt suspectate de alții că au avut-o. Stigmatizarea poate fi o problemă socială la fel de mare ca izolarea și trebuie combătută cu fermitate și înțelegere.

O secțiune extrem de importantă e cea de sfaturi [pentru cei care oferă ajutor](https://cetrebuiesafac.ro/pentru-cei-care-ofera-ajutor). Burnout-ul și afecțiunile legate de stres sau traumă pot face cel mai determinat medic sau salvator ineficient. De aceea e important pentru cei ce oferă ajutor altora să își menajeze stresul și volumul de muncă. În această secțiune cei care oferă ajutor altora pot găsi o serie de sfaturi și tehnici dar și numere de contact pentru persoanele din sistem ce au nevoie de susținere.

Nu în ultimul rând, [cetrebuiesafac.ro](https://cetrebuiesafac.ro) are o secțiune de [întrebări frecvente](https://cetrebuiesafac.ro) ce răspunde la cele mai răspândite nelămuriri și întrebări despre COVID-19, riscuri, indicații și contraindicații.

Așadar, indiferent dacă căutați informații esențiale sau pur și simplu sfaturi de management al stresului, [cetrebuiesafac.ro](https://cetrebuiesafac.ro) vă așteaptă, 24 de ore din 24 cu o serie de resurse și informații utile avizate de Departamentul pentru Situații de Urgență.

Pe curând și sănătate tuturor!

---

Parteneri Code for Romania Task Force: ING Bank, Fundația Vodafone România și Romanian-American Fundation.

---

### Credem în sustenabilitate

În fiecare zi, sute dintre prietenii și colegii tăi lucrează pentru a construi instrumente digitale utile pentru a ne face viața mai ușoară și pentru a aduce România mai aproape de progresul tehnologic. Fiecare donație recurentă ne ajută să construim soluții din ce în ce mai repede.

Donează 10 dolari recurent [aici](/ro/doneaza/).
