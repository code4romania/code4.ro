---
title: "Colaborare și Tech for Social Good"
excerpt: 
cover: dan_mihai_farcas.jpg
slug: 3pillar-dan-mihai-farcas

date: 2020-02-21
author: Dragoș Costache
---

{{< figure src="dan_mihai_farcas.jpg" >}}

Code for Romania înseamnă mai mult decât programele noastre și aplicațiile pe care le producem pentru societate. Înainte de toate Code for Romania e definit de voluntarii noștri, voluntari care își dedică timpul pentru a face România țara pe care o dorim cu toții. Iar când acești voluntari fac parte din comunitățile sponsorilor noștri suntem cu atât mai fericiți. Haideți să facem cunoștință cu **Dan Mihai Farcas**, de la **3PillarGlobal**, coder dedicat, voluntar Code for Romania pe proiectul [Seismic Risc](https://github.com/code4romania/seismic-risc) și <span class="has-background-warning">#Herooftech</span>.


1.  <span class="has-text-success">**De ce Code for Romania? Ce e diferit la comunitatea noastră de voluntari?**</span>
Code for Romania e unic in societatea românească, din perspectiva faptului că reușește să strângă peste 1000 de voluntari talentați din IT,  pentru a construi aplicații spre folosul societății.

2. <span class="has-text-success">**Care e backgroundul tău în domeniu? Cum ai ajuns la 3Pillar?**</span>
Am început din copilărie cu BASIC, am invatat limbajul de scripting din mIRC și Linux,  în perioada în care erau în vogă Internet Cafe-urile, la sfârșitul anilor 90 și început de 2000. Am lucrat la încă două firme până să ajung la 3Pillar. Am ajuns aici datorită faptului ca am auzit multe lucruri bune despre companie. După cateva discuții despre modul în care se lucrează aici, m-am alaturat echipei. Doi ani mai târziu, sunt fericit de decizia luată. 

3. <span class="has-text-success">**De ce ai ales proiectul Code la care lucrezi acum?**</span>
E un proiect Django + React. E un stack interesant.

4. <span class="has-text-success">**Care sunt proiectele tale favorite de la Code?**</span> 
Mi-a plăcut foarte mult cum a evoluat ‘Rezultate Vot’, pentru ca a pornit de la o idee simplă care a devenit foarte populară la nivel național. Un alt proiect în care vad valoare e ‘Monitorizare Vot’, datorită faptului ca e o unealtă folosită de către ONG-uri pentru semnalizarea neregulilor de  la vot, o aplicatie cu complexitate crescută,  dusă la bun sfârșit.

5. <span class="has-text-success">**Dacă ai putea “adopta” un proiect, de care să te ocupi doar tu care ar fi acela?**</span>
Nu știu dacă aș prelua în totalitate un proiect -  colaborarea e unul din lucrurile cele mai importante din Tech For Social Good și care face ca lucrurile să funcționeze atât de bine.

6. <span class="has-text-success">**De ce sunt datele deschise importante?**</span>
Datele deschise sunt importante pentru publicul larg și pentru firmele private. Datele deschise oferă cetățenilor oportunitatea de a putea inova aplicații noi și utile.

7. <span class="has-text-success">**Cum reacționează colegii tăi când le spui că  faci voluntariat  în timpul liber?**</span>
Aproape în toate cazurile sunt interesați să se implice și ei,  datorită faptului ca e o oportunitate bună de a scrie cod open-source, de a cunoaște și de a colabora cu oameni talentați. 

8. <span class="has-text-success">**Dacă ai putea digitaliza un singur lucru din societatea românească, care ar fi acela?**</span>
Cred ca o problemă extrem de complexă și cu o nevoie stringentă de digitalizare ar fi din sfera infrastructurii din serviciile de sanatate.

9. <span class="has-text-success">**Cum se simte comunitatea locală Code for Romania de la voi? Ce ai vrea să se îmbunătățească?**</span>
La Hack Days-urile din Cluj tot timpul am fost plăcut surprins de numărul mare de voluntari participanți. Locațiile, cafeaua și pizza au fost bune întotdeauna. Pe partea organizatorică lucrurile s-au îmbunătățit considerabil în ultimul an.


10. <span class="has-text-success">**Ce îți place la Code for Romania?**</span>
Apreciez valoarea adusă societății, zilele de Hack Days și conversațiile de pe Slack.

11. <span class="has-text-success">**Ce îți place la 3Pillar?**</span>
Principalele lucruri pe care le apreciez la 3Pillar sunt cultura organizațională, modul în care echipele sunt structurate și talentul pe care această companie îl atrage. Faptul ca aceasta companie are Work From Home nelimitat,  e un privilegiu frumos. 

12. <span class="has-text-success">**Ce îmbunătățiri ai aduce pentru Code for Romania?**</span>
Exista loc de dezvoltare pe partea de toolkits. Datorită faptului ca o mare parte din cod se scrie  la Hackathoanele lunare, cel puțin pe partea de Front-End, s-ar reduce drastic timpul de dezvoltare a proiectelor.  În schimbul unei investiții inițiale de timp, s-ar putea crea șabloane de aplicații (de exemplu, create-react-app customizat pentru Code for Romania) și sabloane de elemente customizate pe look-and-feel-ul proiectelor Code for Romania. De asemenea, un code style guide global pe toate proiectele ar fi un standard bun.


