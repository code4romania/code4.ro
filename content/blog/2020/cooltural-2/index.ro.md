---
title: "Suplimentul Cooltural vol 2"
excerpt: ""
cover: cover.png
slug: cooltural-2

date: 2020-06-12
author: Dragoș Costache
---

{{< figure src="cover.png" alt="Logo Suplimentul Cooltural volumul 2" >}}

Bine v-am regăsit, prieteni.

Revenim cu o doză de #cooltură într-o săptămână agitată. Agitată tocmai din motive coolturale. [Statui vandalizate](https://www.latimes.com/world-nation/story/2020-06-09/london-mayor-statues-imperialists-could-be-removed-not-winston-churchill), [filme retrase](https://www.nytimes.com/2020/06/10/movies/gone-with-the-wind-controversy.html) și multă dramă generalizată pe internet. Așa că tematica suplimentului de astăzi e protestul, scandalul, opoziția.

[Refuse, Resist](https://www.youtube.com/watch?v=6ODNxy3YOPU)

Poate că ați aflat din știri că [în plină pandemie](https://www.ribbonfarm.com/2020/03/09/plot-economics/#more-6401), America e [în răscoală generalizată](https://edition.cnn.com/us/live-news/george-floyd-protests-06-03-20/index.html). După moartea filmată [a unui american de culoare în custodia poliției](https://www.nytimes.com/2020/05/31/us/george-floyd-investigation.html), pe fundalul [unei serii de decese similare](https://www.npr.org/2020/05/29/865261916/a-decade-of-watching-black-people-die). Nu am nimic amuzant de zis în legătură cu asta. Dar m-a făcut să mă gândesc un pic la [istoria protestelor](https://www.theatlantic.com/culture/archive/2020/06/riots-are-american-way-george-floyd-protests/612466/), mai ales cea recentă, de la [primăvara arabă](https://en.wikipedia.org/wiki/Arab_Spring) la [Maidan](https://www.brookings.edu/blog/order-from-chaos/2019/02/22/ukraine-looking-forward-five-years-after-the-maidan-revolution/) și până la protestele [din jurul OUG 13](https://adevarul.ro/news/politica/trei-ani-oug-13-introdus-termenul-zece-zile-intarziat-intrarea-vigoare-ordonantei-care-l-putea-salva-dragnea-1_5e3406035163ec4271a10e4a/index.html). Pentru că e destul de clar deja că nu suntem într-o perioadă de cocktailuri și pace socială ci una [în care drepturile se cer și negociază în mod direct](https://bigthink.com/politics-current-affairs/philosophy-civil-disobedience) punând presiune pe decidenți.

Protestul e o formă ciudată de exprimare politică pentru că, cel puțin teoretic, politica ar trebui să fie ușoară pentru votantul simplu. Dacă nu ești decident, dacă nu lucrezi cu politici publice sau ești pasionat de un domeniu anume implicarea politică a omului mediu ar trebui să fie una simplă, o dată la câțiva ani. Cu toate astea, hibele sistemului, uneori catastrofale, ne-au forțat de exemplu pe toți să [devenim experți în drept constituțional](https://ziare.com/sorin-grindeanu/liviu-dragnea/live-retrage-grindeanu-ordonanta-intalnire-de-urgenta-la-parlament-cu-dragnea-si-tariceanu-1452574). 

Dar [soluțiile de schimbare](https://oecdobserver.org/news/archivestory.php/aid/1249/Why_change_is_so_difficult:_Some_reflections_on_the_political_economy_of_reform.html) nu-s la fel de simple ca ideea că ceva trebuie să se schimbe cu care multe persoane pot fi de acord în principiu. De-aia avem o plajă atât de mare de cereri la fiecare protest, de la [democrație pe blockchain](https://www.wired.com/story/santiago-siri-radical-plan-for-blockchain-voting/) la [venituri universale](https://www.france24.com/en/20200601-once-a-radical-idea-universal-basic-income-is-gaining-support). Există bineînțeles și o scară practică. E mult mai fezabil să ceri ca oamenii arestați să **nu moară** decât să ceri disoluția statului chiar dacă în visele tale secrete [visezi la anarhie](https://www.vice.com/en_us/article/vbab33/i-joined-the-pooles-landing-anarchist-commune-expecting-to-hate-it-but-coming-home-sucked). Și există bineînțeles unele proteste mai legitime [decât altele](https://romania.europalibera.org/a/radiografia-protestelor-din-pandemie-cine-sunt-ce-vor-propaganda-ruso-chineza/30621020.html). Dar indiferent de legitimitate și de cauzele în care credem fiecare în parte, [vocea protestatarilor trebuie ascultată](https://qz.com/1863651/violence-and-extreme-actions-shouldnt-delegitimize-a-protest/), chiar dacă nu suntem de acord cu unele acțiuni pe care le fac. Pentru că fiecare protest e un semn al dorinței de schimbare din societate. Ne putem opune direcției acelei schimbări dar nu putem nega că există. Până la urmă și Code for Romania s-a născut dintr-o dorință de schimbare și chiar dacă nu avem o agendă politică [vrem să vedem acea schimbare în mai bine](https://code4.ro/ro/blog/7-politici-publice/7-politici-publice-pentru-digitalizarea-romaniei.pdf). 

**#Cooltură**

Tematica coolturală de săptămâna aceasta este tot despre rebeliuni și proteste. Așa că pregătiți-vă de scandal și fiți gata să protestați solemn pentru că e momentul să join or die.

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/FVNR8PrtnQc" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Defiance](https://www.youtube.com/watch?v=FVNR8PrtnQc) (2008, Edward Zwick) Omul care ne-a adus Glory, The last Samurai, Legends of the fall și alte filme istorice romanțate a reușit să-și pună pe ecran unul dintre proiectele de suflet, o dramă despre partizani evrei în pădurile Poloniei care organizează o luptă de gherilă disperată împotriva invadatorilor naziști, pentru a-și răzbuna rudele pierdute. Cunoscut și ca “Inglourious Basterds doar că realist”, Defiance nu e o capodoperă dar reușește să fie în același timp un film de război destul de decent de la unii din experții genului și o fantezie de rezistență anti-nazistă în care nu apare un personaj numit “The Bear-Jew”. A nu se confunda cu [Defiance](https://www.youtube.com/watch?v=wxD4uQZLCDI), serialul, o poveste SF western cam slabă dar care a reușit să stoarcă trei sezoane, spre deosebire de Firefly care e o capodoperă.

**Cartea Săptămânii**

[The Blue Line](https://www.goodreads.com/en/book/show/24611465-the-blue-line) (2014, Ingrid Betancourt) Romanul de debut al scriitoarei Columbiano-franceze Ingrid Betancourt e o poveste fascinantă despre dragoste și revoluție plasat în Argentina peronistă, cu doze semnificative de realism magic și cu perspectiva unică pe care Betancourt o poate oferi asupra vieții ca combatant de gherilă. Betancourt, un politician anti-corupție într-o perioadă turbulentă pentru Columbia a fost răpită în timpul campaniei și timp de șase ani a fost prizoniera gherilelor FARC, adânc în junglă. Cei șase ani de captivitate se regăsesc în paginile romanului alături de înțelegerea dobândită de Betancourt asupra motivelor și speranțelor oamenilor pe parcurs.

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/mjLWuzGVyew" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Messiah](https://www.youtube.com/watch?v=mjLWuzGVyew) (2020, Netflix) Când un predicator stradal apare în Damasc, promițând miracole și convingând din ce în ce mai mulți oameni că e a doua venire a lui Isus, CIA-ul intră în acțiune. Cine e băiatul ăsta chipeș? Ce vrea? Cum poate destabiliza ordinea mondială? Michelle Monaghan primește misiunea să afle secretele noului profet și cât de periculos e pentru Status Quo-ul mondial. Messiah e un serial care atinge o tematică rar atacată, chiar dacă nu e o capodoperă a televiziunii. Și chiar dacă e filmat în Iordania aparent e prea “revoluționar” pentru țară, serialul fiind interzis difuzării din motive religioase.

**Jocul Săptămânii**

[We. The Revolution](http://we-the-revolution.com/) (2019) O Combinație ciudată între o poveste interactivă și un joc Ace Attorney, We. The Revolution e un joc cu și despre revoluția franceză și teroarea care i-a urmat. Ești un judecător al Tribunalului Popular și trebuie să navighezi dificila lume a politicii revoluționare, dând sentințe pentru diverși deținuți politici, criminali înrăiți și foști aliați pe măsură ce factiunile se mănâncă între ele. Scopul tău nu e justiția însă, ci supraviețuirea. Păstrează echilibrul și ai grijă, când se face coadă la ghilotină nu știi niciodată cine o să ajungă în față.

**Internetul săptămânii**

<div class="embed-responsive is-16by9">
  <iframe src="https://www.youtube-nocookie.com/embed/62cPPSyoQkE&vl" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Mel Brooks, The Producers and the Ethics of Satire about N@zis de Lindsay Ellis](https://www.youtube.com/watch?v=62cPPSyoQkE&vl=en), una dintre cele mai talentate comentatoare cultural online, câștigă săptămâna asta Internetul. Nu e un video nou, are câțiva ani deja dar e perfect  pentru acest moment în care lumea discută la greu despre etica “cenzurii” și despre felul în care cultura pe care o consumăm ne afectează perspectivele asupra lumii. Un video de urmărit înainte să scriem texte peste texte despre Pe aripile Vântului.

**Random-ul Săptămânii**

[Rebeliunea Whiskey-ului](https://en.wikipedia.org/wiki/Whiskey_Rebellion) a fost poate cea mai americană răscoală posibilă. După independența Statelor Unite vistieria era cam goală așa că Congresul american a trecut o nouă taxă, prima taxă impusă de guvern pe un produs american, pentru a plăti datoriile de război. Bineînțeles că oamenii care tocmai duseseră un lung război ca să nu mai plătească taxe ad hoc s-au răsculat, și adesea și-au vărsat nervii pe colectorii noii taxe. Situația a devenit atât de gravă că a fost chemată armata și s-au purtat mai multe bătălii între rebeli și forțele americane. Nu te interpune între americani și băutură.

**Playlist-ul Săptămânii**

Code for Romania este acum și pe Spotify. Și săptămâna asta unul din oamenii mei favoriți, Cristi Habliuc aka [Rezilient / Chris:matic](https://www.facebook.com/ChrismaticGuy/) ne delectează muzical de la Iași cu un playlist creat special pentru voi! Pentru săptămâna următoare, o să vedem ce ne aduce pisica @catileptic cu Vol 3. Suntem ochi, urechi și mustăți dar până atunci puteți toarce ascultând Vol2:
<div class="embed-responsive is-16by9">
  <iframe src="https://open.spotify.com/embed/playlist/2AFA3HNZtRWib6Pw6k8BrG" frameborder="0" allowtransparency="true" allow="encrypted-media"></iframe>
</div>

---

Și cu asta prieteni am terminat răscoala.

Code for Romania se bazează pe munca noastră, a tuturor și ne puteți ajuta [donând](https://code4.ro/ro/doneaza/) sau [oferindu-vă timpul](https://tfsg.code4.ro/ro/) pentru o cauză bună într-unul din proiectele noastre în lucru. Luna asta puteți în continuare contribui absolut gratuit [redirecționând 3,5%](https://redirectioneaza.ro/) din impozitele pe care le dați oricum la stat. Și o puteți face pentru următorii doi ani, ca să vă lăsăm în pace la anu.

Până data viitoare stay safe și nu vă mai certați pe net.

**Dragos C. Costache**

Rebel without a pause
