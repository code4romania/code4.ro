---
title: "Suplimentul Cooltural vol 9"
excerpt: ""
cover: cover.png
slug: cooltural-9

date: 2020-08-01
author: Dragoș Costache
---

{{< figure src="main_image.gif" alt="Logo Suplimentul Cooltural volumul 9" >}}

Prieteni, am călătorit prin timp ca să vă transmit un mesaj. În șase luni, vom avea o pandemie globală, nu vă rezervați bilete de avion, economisiți bani, faceți stocuri de mâncare și de măști, dar mai ales… A, e 1 August 2020? La naiba, iar am greșit calculele.

Glumesc, prieteni, chiar dacă am călătorit prin timp spre voi, vă scriu de fapt în trecut deoarece săptămâna asta sunt în concediu, plecat frumos în izolare unde nici picior de Covid n-a ajuns. Nu știu ce se mai întâmplă, nu știu dacă suntem iar închiși în case, tot ce știu e că ne mint EI, cu toții, sau cel puțin asta am fost plătit de ocultă să vă spun. Ați ghicit, săptămâna asta vorbim despre interesele mari de la mijloc, adică despre conspirații.

[From the halls of Montezuma to the shores of Tripoli…](https://www.youtube.com/watch?v=DqrWgLOEQOg)

Să fii conspiraționist nu e neapărat un lucru rău. Adică, nu e un lucru bun, dar [conspirațiile există](https://en.wikipedia.org/wiki/Tuskegee_syphilis_experiment), [sunt în jurul nostru](https://en.wikipedia.org/wiki/Lysine_price-fixing_conspiracy#:~:text=A%20criminal%20investigation%20resulted%20in,in%20September%20through%20December%201996.), și [ne afectează adesea](https://en.wikipedia.org/wiki/Madoff_investment_scandal). Problema apare atunci când credem că viețile noastre sunt controlate de conspirații. Mintea conspiraționistă [e ceva aparte](https://science.howstuffworks.com/life/inside-the-mind/human-brain/conspiracy-theorists-brains-really-are-different.htm). Persoanele care cred în teorii ale conspirației sunt descrise adesea ca „persoane deschise la experiențe noi, neîncrezătoare, cu agreabilitate redusă și tendințe Machiavelice” dar și persoane [sărace, ostracizate sau marginalizate](https://www.discovermagazine.com/mind/why-the-pandemic-is-turning-so-many-people-into-conspiracy-theorists). E totuși normal să crezi că lumea din jur e rea când asta e toată experiența ta despre ea. Conspirațiile sunt de toate formele, de la cele [oarecum plauzibile](https://www.discovermagazine.com/mind/why-the-pandemic-is-turning-so-many-people-into-conspiracy-theorists) la cele absolut stupide, cum scrie [chiar aici](https://mindcraftstories.ro/sanatate/cui-ii-este-frica-de-bill-gates/) un băiat foarte deștept. 

Conspirațiile sunt [un fenomen vechi](https://en.wikipedia.org/wiki/Blood_libel) dar care a prins amploare nouă grație internetului. Asta e în mare pentru că internetul ajută oamenii cu idei crețe să se strângă în comunități, să-și [amplifice reciproc mesajele](https://en.wikipedia.org/wiki/Echo_chamber_(media)) și să se [izoleze de idei contrare](https://en.wikipedia.org/wiki/Filter_bubble). Na, cu toții facem asta numai că legat de ce muzică ascultăm, cu cine interacționăm, nu toți credem că reptilienii [din care ne tragem cu toții](https://www.libertatea.ro/stiri/la-bran-e-casa-extraterestilor-477798) controlează lumea. Ideea de conspirație, care contrazice cele mai de bază reguli logice, cum ar fi [briciul lui Occam](https://en.wikipedia.org/wiki/Occam%27s_razor) (sau [al lui Hanlon](https://en.wikipedia.org/wiki/Hanlon%27s_razor) dacă e să fim răi) apare pentru că mintea umană  de regulă nu poate concepe că probleme mari pot avea explicații banale. Nu e grandomanie ci felul creierului de a funcționa, de a căuta motive și modele. Creierul caută să facă legături între lucrurile din jur. Uneori legăturile sunt cele corecte. Alteori, nu. Conspirația e pur și simplu un exemplu de [apophenia](https://en.wikipedia.org/wiki/Apophenia) care a luat-o pe arătură

Multe conspirații pot fi inofensive dar chiar și acelea pot duce la probleme, ridiculizare și marginalizare. [Time cube](https://timecube.2enp.com/), una dintre cele mai tari conspirații din istorie a făcut din Gene Ray, fondatorul teoriei, e [ciuca bătăilor Internetului](https://www.youtube.com/watch?v=H7lWCqbgQnU) pentru mai bine de un deceniu. Regretatul Person [Lorin Fortuna](https://www.youtube.com/watch?v=m0CRM1TfhOM), revoluționar și politician Timișorean a devenit infam pe internet după ce și-a enunțat teoria tipurilor de extratereștri și a lansat [deja celebrele blesteme](https://www.youtube.com/watch?v=iN7zn2hNzWo&t=1s).

**Semnele au fost dintotdeauna aici. Săptămâna asta explorăm cooltura conspirațiilor.**

**#Cooltură**

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/rDve1A5EAvk" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Blow Out](https://www.youtube.com/watch?v=rDve1A5EAvk) (1981, Brian De Palma) - O ([altă](https://en.wikipedia.org/wiki/The_Conversation)) reinterpretare a [Blowup-ului](https://en.wikipedia.org/wiki/Blowup) lui Antonioni, cu mediul fotografiei înlocuit de audio, Blow Out are mult Hitchcock, noir și un pic de [giallo](https://en.wikipedia.org/wiki/Giallo) în ADN. Ancorat de un rol fantastic făcut (poate surprinzător) de John Travolta, dar și de ochiul maestrului Brian De Palma, Blow Out e un film “de regizor”, produs înainte ca De Palma să fie zeul Neo-Noir-ului și nu sfântul duh al filmelor cu mafioți, alături de (tatăl) Francis Ford Coppola și (fiul) Martin Scorsese. Un thriller cu conspirații de nota zece și de neratat.

**Cartea Săptămânii**

[Imprimatur](https://humanitas.ro/humanitas/carte/imprimatur) (2002, Rita Monaldi & Francesco Sorti) - Prima carte dintr-o serie de trei de Monaldi și Sort, și cu [Atto Melani](https://en.wikipedia.org/wiki/Atto_Melani) (un diplomat, cântăreț de operă *castrati* și spion faimos din renaștere) în rolul principal, Imprimatur e o carte greu de descris. Un roman lung dar surprinzător de captivant care e Decameronul lui Boccacio, Numele Trandafirului lui Eco, Sherlock Holmes, Mission Impossible și Codul Lui Da Vinci, toate la un loc. Bonus: autorii pretind că au descoperit și  integrat în acest roman de ficțiune o conspirație autentică din secolul al 17-lea, în care a fost implicat chiar papa de la acea vreme, conspirație destul de convingătoare cât să-i strice respectivului papă șansele la o canonizare postumă.

---
{{% columns %}}

{{% column class="has-background-link has-text-white-bis" %}}
Vrei să ne cunoști?

Ai ocazia să ne vedem la următorul HackDay, unde avem și o sesiune de Ask Us Anything! Între timp, poți citi despre Tech for Social Good și să te înscrii să iei parte la el în luna august dacă dai click pe bannerul de mai jos..
{{% /column %}}

{{% /columns %}}

<a href="http://tfsg.code4.ro/">{{< figure src="banner_hackday_20.gif" alt="Banner Tech for Social Good Hackday ediția 20" >}}</a>

---

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/rrwycJ08PSA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Dark](https://www.youtube.com/watch?v=rrwycJ08PSA) (2017-2020, Netflix) - Inițial plănuisem să vă recomand [Red Riding](https://en.wikipedia.org/wiki/Red_Riding) dar momentul mi s-a părut oportun pentru Dark. Unul din cele mai bune seriale produse de Netflix, nu doar în limba germană ci în orice limbă, Dark este o poveste întortocheată despre timp, familie și ciclicitate. Serialul, care  tocmai s-a încheiat după trei sezoane are nevoie de diagrame și exceluri ca să-l înțelegi dar merită. Și în centrul acțiunii stă, bineînțeles, un ordin mai mult sau mai puțin secret și o conspirație. Dark e serialul momentului, trebuie văzut.

**Jocul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/xL90iPahGko" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Vampire: The Masquerade - Bloodlines](https://www.youtube.com/watch?v=xL90iPahGko) (2004, Troika Games) - Jocul devenit faimos pe internet prin mema că de fiecare dată când e menționat pe un forum cineva îl reinstalează și joacă de la cap la coadă, VTM: Bloodlines e unul dintre cele mai bune RPGuri din anii 2000 și din toate timpurile. E bazat pe jocul tabletop Vampire: The Masquerade de la [White Wolf](https://www.white-wolf.com/), unul dintre cele mai mari jocuri RPG cu zaruri, acolo alături de Dungeons and Dragons sau Call of Cthulhu. Vampirii există, se ascund de oameni printr-un sistem complex de reguli numit the Masquerade și, din când în când, crează alți vampiri. Tu ești unul, un vampir nou într-un clan pe care îl poți alege și trebuie să rezolvi probleme și mistere printr-un Los Angeles întunecat fără să descopere oamenii ce ești și fără să te ia de fraier ceilalți vampiri. În curând iese VTM: Bloodlines 2 deci acum e momentul să vă puneți la punct cu această nestemată a jocurilor video.

**Internetul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/0b_eHBZLM6U" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Last Week Tonight](https://www.youtube.com/watch?v=0b_eHBZLM6U) - Conspiracy Theories - Internetul e câștigat săptămâna asta de John Oliver de acum două săptămâni care ne spune cum să vorbim cu rudele care nu cred în COVID, dar mai ales de ce nu cred în COVID. Și pentru că am tot ținut-o cu conspirații și coronavirus hai să ne uităm și la ceva clasic, anume acest [Measured Response](https://www.youtube.com/watch?v=2gFsOoKAHZg) la teoria pământului plat, de hbomberguy, un băiat fin.

---

{{% columns %}}

{{% column class="has-background-warning" %}}

Avem cel mai cool program, în care oferim asistență tehnică pro-bono pentru ONG-uri, Civic Tech 911. E simplu de folosit. Ești ONG, ai o problemă cu orice digital-related, intri pe site, faci un booking în calendar și noi te ajutăm.

Până acum, în 2 luni, am sprijinit câteva zeci de organizații și ne-am dori foarte mult să putem extinde numărul de ore de consultanță pe care le putem oferi, dar avem nevoie de sponsorship for it. Așa că orice share al acestui program (către inboxul unei companii 💕 ) este binevenit.

{{% /column %}}

{{% /columns %}}

<a href="https://code4.ro/ro/civic-tech-911/">{{< figure src="banner_civic_tech_911.gif" alt="Banner Civic Tech 911" >}}</a> 

---

**Random-ul Săptămânii**

[Verified Facts](http://www.verifiedfacts.org/) e un site care deja are mai mulți ani și unele referințe coolturale - gen Angelina Jolie sau Stephen Colbert nu mai sunt atât de fresh. Dar dacă vreți să generați teorii ale conspirației ca să vă panicați rudele, ăsta-i site-ul pentru voi.

**Playlistul Săptămânii**

Săptămâna asta ne dă Olivia, Șefa cu Ș mare, muzică. Aplauze vă rog pentru Code for Romania’s Busiest Music Nerd ([referință](https://en.wikipedia.org/wiki/Anthony_Fantano)) și apreciați vă rog că și-a găsit timp să ne dea de ascultat chestii mișto. Într-o zi, poate o convingem pe Olivia să ne cânte, pentru că pe vremea când avea timp liber cânta foarte fain. 


<div class="embed-responsive is-16by9">
  <iframe src="https://open.spotify.com/embed/playlist/6mAzyetvdnWkgBOMqiVOJU" frameborder="0" allowtransparency="true" allow="encrypted-media"></iframe>
</div>

---


Săptămâna viitoare vă fac eu playlistul din nou, ceva mai de august, așa, adică o oră de remixuri la Vara nu Dorm.

Atât mi-au permis EI să vă povestesc.

Code for Romania nu primește finanțare de la Soroș (din nefericire) așa că avem nevoie de voi. Așa că aruncați după noi cu [donații](https://code4.ro/ro/doneaza/) sau haideți [în oculta noastră](https://tfsg.code4.ro/ro/) mondială să facem chestii mișto împreună. Mulțumim, prieteni, existăm prin și pentru voi. 

Să ne revedem cu bine săptămâna viitoare pe baricade, 

Dragoș C. Costache

**Uneori Reptilian, uneori Vegetarian, depinde**


