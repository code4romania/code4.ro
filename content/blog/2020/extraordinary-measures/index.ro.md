---
title: "Extraordinary times require extraordinary measure"
excerpt: ""
cover: logo.png
slug: extraordinary-times

date: 2020-03-19
author: Cătălin Bindea
---

{{< figure src="logo.png" >}}

În ultimele zile se vehiculează în spațiul public (presă, rețele de socializare și nu numai) mesaje și acțiuni atribuite ONG-ului Code for Romania sau ni se comunică tot mai des pe diverse canale că anumite persoane vorbesc in numele organizației. *Chiar noi, cei care am lansat [stirioficiale.ro](https://stirioficiale.ro/informatii), suntem victimele unor fake-news-uri.*

Pentru a ne asigura că există o sursă sigură de informare și în ceea ce ne privește trebuie să venim cu următoarele precizări către voi:

* **Persoanele care reprezintă Code for Romania și pot avea o opinie publică sunt**: Bogdan Ivănel (co-fondator și CEO), Olivia Vereha (co-fondator și COO), Radu Ștefănescu (CTO), Alexandra Ștefănescu (TO) Dana Pascu (CFO), Oana Despan (CFO) și Cătălin Bindea (CCO);
* **Code for Romania nu gestionează și nu strânge fonduri pentru nicio acțiune în afara activității noastre.** Code for Romania, prin soluțiile digitale pe care le dezvoltă, doar facilitează ajutorul și accesul la resurse atât altor ONG-uri cât și companiilor, persoanelor publice sau private. În procesul de analiză și implementare a acestor soluții suntem mereu în contact și colaborăm cu alte ONG-uri la nivel local și național.
* **Soluțiile dezvoltate pentru combaterea efectelor COVID-19** în România sunt realizate în parteneriat cu Guvernul României prin Agenția pentru Digitalizarea României și alte instituții publice în funcție de soluția digitală oferită, cum ar fi: Departamentul de Situații de Urgență, Ministerul Sănătății, Ministerul Afacerilor Externe etc. Conținutul publicat pe aceste soluții este astfel unul aprobat de autoritatea competentă. În acest moment nu dezvoltăm alte produse în afara acestui parteneriat, iar dacă o vom face vom comunica oficial acest lucru.

**Toate demersurile noastre, fie ele lansări de soluții, parteneriate sau colaborări, sunt comunicate în mod transparent pe [code4.ro](https://code4.ro/ro/), pe rețelele de socializare Code for Romania, precum și în newsletter-ul trimis voluntarilor și prietenilor ONG-ului nostru.**

Pe curând,

**Cătălin Bindea**

*Chief Communication Officer, Code for Romania*