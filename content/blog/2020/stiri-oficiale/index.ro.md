---
title: "S-a lansat Știri Oficiale"
excerpt: ""
cover: logo.png
slug: stiri-oficiale

date: 2020-03-17
author: Bogdan Ivănel
---

{{< figure src="logo.png" >}}

## **[Stirioficiale.ro](https://stirioficiale.ro/informatii), primul site din ecosistemul de 6 soluții digitale de luptă contra efectelor COVID-19, a fost lansat de Code for Romania Task Force în parteneriat cu Guvernul României prin Autoritatea pentru Digitalizarea României și Departamentul pentru Situații de Urgență.**

Trăim într-o realitate fără precedent la nivel global așa că o informare corectă este esențială pentru a ajunge la un nivel de stabilizare. O sursă de informare corectă, nealimentată de panică poate ajuta populația României să fie vigilentă în felul în care accesează, asimilează și distribuie rafalele de știri prezentate în media. 

[stirioficiale.ro](https://stirioficiale.ro/informatii) este un proiect realizat **pro-bono de voluntarii Code for Romania**, organizație neguvernamentală independentă, neafiliată politic și apolitică. **Proiectul este realizat în cadrul Code for Romania Task Force în parteneriat cu Guvernul României prin Autoritatea pentru Digitalizarea României și Departamentul pentru Situații de Urgență.**

Informațiile publicate pe stirioficiale.ro reprezintă sursa oficială de informare pentru public și reprezentanții media, elaborată în parteneriat cu Guvernului României prin Autoritatea pentru Digitalizarea României și fac referire la situația în plină desfășurare, cauzată de răspândirea infecției cu Coronavirus (COVID-19). **Proiectul știrioficiale.ro face parte dintr-un ecosistem de șase soluții digitale dezvoltate de voluntarii Code for Romania, menit să lupte cu efectele COVID-19. Ecosistemul va funcționa ca punct central de informare despre situația din România și urmează să fie lansat public în următoarele zile.**

**Extensia de browser “covid-19 știri oficiale”** identifică în orice pagină web expresii cheie și adaugă peste acestea un infobox care trimite către sursele oficiale de informare. Extensia poate fi instalată pe [Chrome](https://chrome.google.com/webstore/detail/covid-19-știri-oficiale/pdcpkplohipjhdfdchpmgekifmcdbnha) și pe [Firefox](https://addons.mozilla.org/en-US/firefox/addon/covid-19-știri-oficiale/) și vine în completarea soluției digitale [stiroficiale.ro](http://stiroficiale.ro/). Conceptul este dezvoltat ca parte din programul [Civic Labs](https://civiclabs.ro/ro/domains/mediu) al Code for Romania.

## Proiecte Code for Romania contra efectelor COVID-19

Celelalte soluții digitale din ecosistemul dezvoltat de Code for Romania Task Force în parteneriat cu Guvernul României prin Agenția de Digitalizare a României care urmează a fi lansate în zilele imediat următoare sunt:

* [stamacasa.ro](https://stamacasa.ro/) este o soluție digitală cu ajutorul căreia reducem suprasolicitarea numerelor de urgență, colectăm rapid informații de la o populație foarte mare și facilităm astfel o evaluare constantă a situației, oferind sprijin în managementul cazurilor pentru autorități;
* [datelazi.ro](https://datelazi.ro/) este locul unde vei afla dimensiunea corectă a efectelor cauzate de COVID-19 în România, direct din surse oficiale, diminuând panica și dezinformarea prin stimularea transparenței;
* [rohelp.ro](https://rohelp.ro/)  este o soluție digitală cu ajutorul căreia se va putea face colectarea coerentă și în siguranță a ajutoarelor, de orice fel, prin conectarea ONG-urilor abilitate cu oferta de resurse pusă la dispoziție.
* [cemafac.ro](https://cemafac.ro/) este aplicația prin care vei putea evalua corect și rapid deciziile pe care trebuie să le iei ca urmare a efectelor cauzate de COVID-19 în România, direct din surse oficiale;
* [diasporahub.ro](https://diasporahub.ro/) este platforma digitală cu ajutorul căreia reducem suprasolicitarea numerelor de urgență, colectăm rapid informații de la o populație foarte mare și vom facilita o evaluare constantă, oferind sprijin în managementul cazurilor pentru reprezentanții autorităților române în țara de reședință.

**Pe lângă cele șase soluții identificate care se află deja în dezvoltare spre a fi lansate săptămâna aceasta, există în analiză și prototipare alte soluții care vor lupta în mod eficient și strategic cu efectele produse de COVID-19.**

Mulțumim [ING Bank](https://ing.ro/persoane-fizice), [Fundația Vodafone România](https://fundatia-vodafone.ro) și [Romanian American Foundation](https://www.rafonline.org) pentru sprijinul oferit proiectului Code for Romania Task Force.

Protejati-va pe voi și pe cei din jur!