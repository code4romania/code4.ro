---
title: "Suplimentul Cooltural vol 7"
excerpt: ""
cover: cover.png
slug: cooltural-7

date: 2020-07-18
author: Dragoș Costache
---

{{< figure src="cover.png" alt="Logo Suplimentul Cooltural volumul 7" >}}

Vă salut stimabililor. Căldura mare a trecut, vremea a fost excelentă pentru o scurtă escapadă la munte sau la mare bar ne-am mai și răcorit un pic. E mijlocul verii dar te cam ia cu frisoane de la [numărul de cazuri](https://www.mediafax.ro/social/covid-19-in-romania-care-sunt-judetele-cu-zero-cazuri-noi-de-infectare-joi-16-iulie-19427102) de coronavirus. Cum o să se aglomereze vacanța asta un pic, mai ales că de plecat [plecăm mai greu din țară](https://ziare.com/stiri/eveniment/lista-tarilor-care-restrictioneaza-accesul-romanilor-din-cauza-epidemiei-de-covid-19-masurile-impuse-de-aceste-state-1619510) și cum săptămâna trecută am intrat în subiecte grele și controversate ca istoria națională am zis să o ardem mai light săptămâna asta. Așa că am venit cu un plan: vara asta propun să ne axăm cu toții pe două lucruri. Unul e sportul individual, fie că sunteți fani cardio sau vreți să faceți [mușchi ca la bulău](https://www.amazon.com/Convict-Conditioning-Weakness-Using-Survival-Strength/dp/0938045768). Al doilea, cu care bineînțeles o să-ncepem, sunt dulciurile, în special ciocolata.

**[Mmm, Chocolate](https://www.youtube.com/watch?v=EwTZ2xpQwpA)**

Ciocolata e una [dintre cele mai bune chestii](https://www.youtube.com/watch?v=EwTZ2xpQwpA) care există, [dacă nu ești câine](https://www.hillspet.com/dog-care/nutrition-feeding/is-chocolate-bad-for-dogs). Folosită de [pe vremurile aztecilor](https://www.icco.org/faq/54-cocoa-origins/133-chocolate-use-in-early-aztec-cultures.html#:~:text=During%20the%20time%20of%20the,hot%20or%20cold%20chocolate%20drinks.&text=Cocoa%20was%20believed%20to%20be,bridge%20between%20earth%20and%20heaven.) ca băutură [descoperită de Quetzalcoatl](https://www.icco.org/faq/54-cocoa-origins/133-chocolate-use-in-early-aztec-cultures.html#:~:text=During%20the%20time%20of%20the,hot%20or%20cold%20chocolate%20drinks.&text=Cocoa%20was%20believed%20to%20be,bridge%20between%20earth%20and%20heaven.), zeul Toltec, al sănătății, înțelepciunii, dragostei, sexului, agriculturii și mâncării, lucruri care sunt, discutabil, mai puțin bune ca ciocolata. Vreau să observați că linkul precedent este de la chocolate.org. Merita chiar un .gov dar ce să faci. Ciocolata era atât de prețioasă că se dădea [pe pietre prețioase](https://www.nationalgeographic.com/news/2011/3/110329-chocolate-turquoise-trade-prehistoric-peoples-archaeology/), prieteni așa că nu mai strâmbați din nas la mărcile ieftine - cacaua era considerată sfântă ș[i șamanii și alți naturiști o consideră sfântă și azi](https://www.thesacredscience.com/food-of-the-gods-sacred-chocolate/). Era considerată mai puțin sfântă de conquistadori care inițial au refuzat băutura sfântă a mezoamericanilor din cauză că părea să le păteze buzele cu sânge. Buzele ca buzele, bine că n-au văzut ce poate face ciocolata la haine că fugeau înapoi în Europa.

A propos de Europa, ciocolata [a înnebunit Europa](https://www.nationalgeographic.com/history/magazine/2016/01-02/chocolate-in-europe/) destul de repede după descoperirea pasiunii aztecilor pentru ea. Europenii nu erau mulțumiți doar cu cacaua lăsată de Quetzalcoatl așa că au început să adauge zahăr, scorțișoară, nucșoară și alte condimente în ea în loc de tradiționalul chili. Marea inovație în ciocolată a venit din Olanda, cu inventarea pudrei alkalinizate de cacao pisată, care făcea cacaua ușor de amestecat cu apă și, drept urmare mai ieftină și disponibilă maselor.  Din secolul 19 însă ajungem pentru prima oară [la batonul de ciocolată](https://www.history.com/topics/ancient-americas/history-of-chocolate#:~:text=For%20much%20of%20the%2019th,chocolate%20liquor%20and%20cocoa%20butter.) și ciocolata cremoasă din praline.

Recent [am avut o panică](https://www.dw.com/en/no-we-wont-run-out-of-chocolate-by-2050/a-42037236) dar și [o relaxare](https://www.wsj.com/articles/what-chocolate-shortage-cocoa-steadies-as-record-output-projected-11559649601) legată de disponibilitatea ciocolatei pe viitor. [Mai avem și astăzi](https://www.msn.com/en-gb/foodanddrink/foodnews/dont-panic-but-theres-a-chocolate-shortage-because-of-a-mechanical-issue-at-the-mars-factory/ar-BB10JrCQ?li=AAJsMOW) probleme.  Încă nu am ajuns la războaie din cauza ciocolatelor dar [am ajuns la judecată](https://www.telegraph.co.uk/business/2016/06/08/sweden-bans-mms-in-chocolate-trademark-dispute/). Și pe bună dreptate, [ciocolata te face să te simți bine](https://www.sciencefocus.com/the-human-body/does-chocolate-make-you-happy/) și cică are și [beneficii de sănătate](https://www.cancer.org/latest-news/is-chocolate-good-for-you.html). Dar, ca în toate celelalte aspecte ale vieții, e bine să consumi [în moderație și produse de calitate](https://www.winchesterhospital.org/health-library/article?id=156979) precum ciocolata neagră. Oricum, gen, e bună deci poftă mare prieteni!

**#Cooltură**

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/2cBja3AbahY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Willy Wonka and the Chocolate Factory](https://www.youtube.com/watch?v=2cBja3AbahY) (1971, Mel Stuart) - Un clasic absolut și nu doar pentru memele inspirate, adaptarea cărții lui Roald Dahl a fost un succes nebun și un noroc fantastic. Nu trebuie să mă credeți pe mine pe cuvânt, că [au discutat-o recent](https://www.youtube.com/watch?v=h5htSJ1C7ts) alții mai avizați. Regretatul Gene Wilder e o legendă, și aici face unul din cele mai interesante roluri ale sale.

**Cartea Săptămânii**

[Peperkahshuset/The Gingerbread House](https://www.amazon.com/Gingerbread-House-Hammarby-Thrillers/dp/1405913789) (2008, Carin Gerhardsen) - Dacă vă place nordic noir-ul Căsuța de turtă dulce a lui Carin Gerhardsen e o carte absolut captivantă pline de crime, Stockholm, detectivi cinici, știți voi cum stă treaba cu romanele polițiste suedeze. Dacă v-a plăcut vreo carte de-a lui Jo Nesbo sau Henning Mankell o să vă placă și cartea asta pe care am ajuns să o citesc absolut din greșeală după ce am primit-o pe moca de la Apple, am început-o în suedeză, mi-am dat seama că nu știu să citesc în suedeză și am cumpărat-o în engleză. N-am regretat, nu veți regreta. 

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/i78azsi7M94" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Seinfeld](https://www.youtube.com/watch?v=i78azsi7M94) (1989-1998) - Recent revenit pe Amazon Prime, unul dintre cele mai bune seriale de comedie din toate timpurile ne prezintă viețile a patru new yorkezi la limita sociopatiei care se bagă în situații care arată ce oameni groaznici sunt. Nu știu de ce vă zic asta că știți ce e Seinfeld ce naiba. Dar vreau să vă recomand episodul The Dinner Party de unde e clipul de mai sus și [ăsta](https://www.youtube.com/watch?v=bLrkTudW8EQ).

**Jocul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/ERgrFVhL" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Final Fantasy 7 Remake](https://www.youtube.com/watch?v=ERgrFVhL-n4) (2020) Remake-ul extins al unui joc care a marcat copilăria multora nu poate decât să fie un mega hit, alimentat de nostalgie și fascinație. FF7 Remake a rupt câte un pic din sufletele noastre ale tuturor, chiar dacă e de fapt un remake al unei prime părți al jocului original. Na, e greu să faci la nivel de 2020 un joc de acun 23 de ani. Dar hei, avem [chocobos](https://www.youtube.com/watch?v=g8SW2v9ja8U! Găini uriașe călăribile, ce altceva să mai vrei în viață?

**Internetul Săptămânii**

[Historia Civilis](https://www.youtube.com/channel/UCv_vLHiWVBh_FR9vbeuiY-A) - Săptămâna asta Internetul e câștigat de Historia Civilis, un canal cu tot ce vreți să știți despre istoria și organizarea romei antice, de la perioada [monarhiei la asasinarea lui Cezar](https://www.youtube.com/watch?v=9XBxMk_plhA) și după. Sunt multe canale pe Youtube care te învață istorie dar Historia Civilis are talent la asta, prezentând totul simplu, la obiect și cu mult umor. ȘI, bonus, are un video despre [animale judecate pentru că au comis crime](https://www.youtube.com/watch?v=ALWLELLlv6E).

**Random-ul Săptămânii**

Random-ul săptămânii e o memă deja obosită dar mereu amuzantă. Scrieți în goagăl “Florida man” + ziua voastră de naștere apoi vedeți prima știre care vă apare. Probabil o să râdeți de nivelul de prostie umană. Trimiteți-mi rezultatele să râdem împreună. La mine e “Drunk, shirtless Florida man arrested after shoveling spaghetti in his mouth at Olive Garden” ceea ce pare o descriere aptă a vieții mele.

**Playlistul săptămânii**

<div class="embed-responsive is-16by9">
  <iframe src="https://open.spotify.com/embed/playlist/64acfmjaZxi7wOipwMQVpg" frameborder="0" allowtransparency="true" allow="encrypted-media"></iframe>
</div>

---

Zeița emojiurilor și fata care aduce caterinca, Adriana e una dintre piesele de bază ale echipei de comunicare Code4. Când nu voluntariază pentru Code, Adriana face o mie de alte lucruri în cinșpe locuri diferite, mi-e și frică să vă zic pe unde mai e, dar pentru autorități [e la How to Web](https://www.howtoweb.co/). Un lucru e sigur, are gusturi eclectice la muzică de scandal așa că ne-a oferit acest playlist “de vară”.

Săptămâna viitoare o să ne facă playlistul una din eminențele cenușii ale Code for Romania, Dana. Dana vrea să “lupte pentru dezrobirea muzicii” prin playlistul ei și mi-e frică de ce ar putea însemna asta.

Dar gata cu dulcele că ni se apleacă.

Code for Romania a primit anul trecut nu o dată ci de două ori sponsorizare câte o cutie mare de ciocolată. Dar ciocolata nu plătește chiria (din nefericire) așa că vă rugăm, prieteni, ca întotdeauna să ne blagosloviți cu [donații](https://code4.ro/ro/doneaza/), să vă implicați [în proiectele noastre](https://tfsg.code4.ro/ro/) și, na, mai dați și voi un like and share… Vă mulțumim pentru tot și vă așteptăm la [hack day sâmbăta viitoare](https://tfsg.code4.ro/ro/hackday/) să scriem cod contra Covid-19.

Mulțumim, sunteți niște… … DULCI.

**Pe săptămâna viitoare!**

Dragoș C. Costache

**Mai dulce ca [mierea de Manuka](https://en.wikipedia.org/wiki/M%C4%81nuka_honey). La fel de scump.**
