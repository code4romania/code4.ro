---
title: "Date deschise și dorința de a ajuta"
excerpt:
cover: nicolae_surdu.jpg
slug: 3pillar-nicolae-surdu

date: 2020-02-20
author: Dragoș Costache
---

{{< figure src="nicolae_surdu.jpg" >}}

Code for Romania înseamnă mai mult decât programele noastre și aplicațiile pe care le producem pentru societate. Înainte de toate Code for Romania e definit de voluntarii noștri, voluntari care își dedică timpul pentru a face România țara pe care o dorim cu toții. Iar când acești voluntari fac parte din comunitățile sponsorilor noștri suntem cu atât mai fericiți. Haideți să facem cunoștință cu **Nicolae Surdu**, de la **3PillarGlobal**, coder dedicat, voluntar Code for Romania pe proiectul [Data Portal](https://github.com/code4romania/ckanext-dataportaltheme/tree/dockerize) și <span class="has-background-warning">#Herooftech</span>.

1. <span class="has-text-success">**De ce Code for România? Ce e diferit la comunitatea noastră de voluntari?**</span>  
   Îmi place foarte mult să contribui la proiecte open-source. Posibilitatea de a-i întâlni personal și pe ceilalți colaboratori la proiect, cuplată cu faptul că proiectele au potențialul să îmbunătățească viața mea și a celor din jurul meu sunt un stimul enorm pentru mine.

2. <span class="has-text-success">**Care e background-ul tău în IT? Cum ai ajuns la 3Pillar?**</span>  
   Primul meu contact cu un calculator a fost undeva prin clasa a 5-a, la Cercul Copiilor din Hunedoara. Din acel moment, tot ce voiam și vreau să fac în fiecare zi e să creez ceva nou, cu cunoștințele pe care le acumulez zilnic în domeniu. La 3Pillar am ajuns relativ întâmplător, dar am rămas datorită oamenilor pasionați pe care i-am găsit aici.

3. <span class="has-text-success">**De ce ai ales proiectul Code la care lucrezi acum?**</span>  
   Atât în cadrul companiei din care am făcut parte anterior, cât și în cadrul unor proiecte personale, am realizat ca accesul la date oferit de instituțiile românești este ori inexistent, ori de o calitate îndoielnică. Asta a dus ori la abandonarea unor idei de proiect, ori la o calitate mai redusă a acelor proiecte. Proiectul DataPortal, la care am ales să contribui momentan la Code4Romania, caută sa rezolve exact această problemă: atât agregarea datelor de la mai multe instituții locale cât și accesul lor centralizat într-un mod cat mai standardizat de către publicul larg.

4. <span class="has-text-success">**Care sunt proiectele tale favorite de la Code?**</span>  
   Pe lângă Data Portal, alte proiecte care mi-au atras atenția și la care as vrea să contribui pe viitor sunt redirectioneaza.ro, un proiect care mi-a fost folositor cu mult înainte sa particip la Code4Romania și votdiaspora.ro, care m-a impresionat prin relevanța și valoarea pe care le-a adus în cadrul ultimelor alegeri din România.

5. <span class="has-text-success">**Dacă ați putea “adopta” un proiect, de care să te ocupi doar tu care ar fi acela?**</span>  
   Sincer, orice proiect Code4Romania care ar putea beneficia de cunoștințele mele, aș fi foarte bucuros sa ajut. Dacă pot “trișa” puțin la acest răspuns, as zice ca ar fi unul din următoarele proiecte care va integra datele pe care le va genera proiectul Data Portal la care contribui momentan.

6. <span class="has-text-success">**De ce sunt datele deschise importante?**</span>  
   Din punctul meu de vedere, datele deschise, fie ele software, hardware sau de altă natură, constituie o bază accesibilă și de încredere pentru a construi mai departe produse sigure, datorită procesului de validare publică.

7. <span class="has-text-success">**Cum reacționează colegii tăi când le spui că faci voluntariat în timpul liber?**</span>  
   Sunt colegi care sunt curioșii să vină și ei pe la Code4Romania când le permite timpul, sunt și colegi care fac deja voluntariat prin contribuții open source la alte proiecte în afara Code4Romania. Până acum, nu am remarcat să fie alte reacții decât de interes din partea colegilor cu care am discutat despre subiect.

8. <span class="has-text-success">**Dacă ai putea digitaliza un singur lucru din societatea românească, care ar fi acela?**</span>  
   Cu riscul de a mă repeta, accesul la informațiile publice. Simt ca ăsta e nucleul din care poate crește o gamă largă de produse și servicii care ar ajuta atât la o mai buna funcționare și o transparență mai mare a instituțiilor statului român, cât și viceversa - la o societate de români mai bine informați și mai angajați în agenda publică.

9. <span class="has-text-success">**Cum se simte comunitatea locală Code for Romania de la voi? Ce ai vrea să se îmbunătățească?**</span>  
   Momentan este puțin cam calm pe la noi prin Code4Romania Timișoara, foarte probabil din cauza vremii urâte din ultimul timp. :) Oamenii implicați însă vin cu mult interes și cu multă dorință de a ajuta. Ce ar fi binevenit la Code4Romania ar fi o mai largă promovare și o colaborare cu cat mai multe companii de genul 3Pillar care la randul lor să promoveze intern și să încurajeze atât participarea la Code4Romania cât și participarea în general la mișcarea open-source.

10. <span class="has-text-success">**Ce îți place la Code for Romania?**</span>  
    Oamenii. Oameni care vin aici ca să-și folosească cunoștințele și timpul lor liber pentru a schimba în bine lumea din jurul lor.

11. <span class="has-text-success">**Ce îți place la 3Pillar?**</span>  
    În primul rand, la fel ca și în cazul Code4Romania, oamenii pasionați de tehnologie care fac ceea ce fac din pasiune, înainte de toate. Știu asta deoarece cu mulți dintre ei am mers la evenimente de tip hackathon și am colaborat la proiecte personale. În 3Pillar oamenii sunt stăpâni pe domeniul lor de activitate dar și dornici să învețe în continuare și asta te face să lucrezi alături de ei cu cea mai mare plăcere. Îmi place de asemenea framework-ul creat de 3Pillar pentru a ajuta dezvoltarea personală prin organizarea de comunități tehnologice interne, un program foarte generos de work from home precum și sponsorizarea participării la diferite conferințe și workshop-uri externe.
