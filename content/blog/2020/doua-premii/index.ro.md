---
title: "Două premii pentru proiectele Code for Romania la Gala CSR Awards ediția 8"
excerpt: ""
cover: premiuCSRAwards.png
slug: doua-premii-pentru-c4ro

date: 2020-06-04
author: Cătălin Bindea
---

{{< figure src="premiuCSRAwards.png" >}}

În cadrul galei Romanian CSR Awards 2020, eveniment transmis online, la care au participat majoritatea companiilor ce desfășoară activități de CSR în România, două proiecte Code for Romania au fost premiate pentru activitatea desfășurată în anul 2019.

Ambele proiecte înscrise de către partenerii de proiect, Lidl Romania și respectiv Patria Bank, la categoria “Inovație digitală în CSR”, au fost și premiate:

- [Civic Labs](https://civiclabs.ro/ro) a primit Premiul trei, recompensând astfel activitatea de cercetare și de prototipare pentru primul an de studiu care s-a materializat în șase rapoarte despre Sănătate, Educație, Mediu, Implicare Civică, Grupuri Vulnerabile și Transparență și peste 70 de prototipuri interactive de soluții digitale, gata de a fi implementate imediat de către societatea civilă, rezultatul unui efortul cumulat care se ridică la peste 7.000 de ore de muncă (peste 3.400 cercetare, 800 incubare și 3.000 prototipare);

- [Redirectioneaza.ro](https://redirectioneaza.ro) a primit Mențiune, adăugând astfel încă un premiu în portofoliu, pe lângă Premiul Întâi la Gala Societății Civile 2019, proiect ce a adunat până acum laolaltă o comunitate de peste 1.500 de ONG-uri în efortul lor comun de a colecta formularul 230 prin care se redirecționează până la 3,5% din impozitul pe venit. Momentan, proiectul a facilitat completarea a peste 20.000 de formulare care se traduc în cca 900.000 lei pentru ONG-urile înscrise gratuit în platformă.

> „Cu Code for Romania a fost CSR love at first sight în Patria Bank, acum 3 ani. Proiectul [redirectioneaza.ro](https://redirectioneaza.ro) a fost și primul nostru proiect împreună și modalitatea prin care ne dorim să sprijin comunitatea ONG-urilor, în special pe cei mici și foarte mici, care are nevoie să colecteze cât mai multe formulare și resurse pentru a-și putea desfășura activitatea. În plus, ne dorim ca mesajul [redirectioneaza.ro](https://redirectioneaza.ro) să ajungă la cât mai mulți oameni care pot atât de simplu ajuta, la un click distanță.”  
> Ștefania Cristescu, Manager Marketing și Comunicare Patria Bank.
