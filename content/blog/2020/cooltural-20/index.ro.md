---
title: "Suplimentul Cooltural vol 20"
excerpt: ""
cover: cover.png
slug: cooltural-20

date: 2020-11-07
author: Dragoș Costache
---

{{< figure src="main_image.gif" alt="Logo Suplimentul Cooltural volumul 20 animat" >}}

Salutare prieteni, și bine ați venit la episodul nr. 20 din serialul de succes Suplimentul Cultural. Episodul curent vine după o săptămână dramatică, cu alegeri în Statele Unite blocate și numărători încete (de voturi și cazuri de Covid în România). Ce se va întâmpla, cine va câștiga America și cum vom reduce cazurile de Covid? Vom afla curând, dar până atunci, chiar dacă poate e cam devreme pentru o retrospectivă, hai să ne uităm la anul 2020 din nou și la ce are să ne mai ofere.

[Obligatoriu](https://www.youtube.com/watch?v=eFTLKWw542g)

Anul 2020 a început frumos, cu [incendii vaste](https://www.bbc.com/news/world-australia-50951043) prin Australia, demne de Mad Max care au omorât sau rănit peste [un miliard de animale](https://www.bbc.com/news/world-australia-53549936). În aceeași perioadă am fost foarte aproape de încă un război în Orientul Mijlociu, după ce Statele Unite l-au bombardat pe [generalul Qassem Soleimani](https://www.nytimes.com/2020/01/02/world/middleeast/qassem-soleimani-iraq-iran-attack.html). La puțin timp după, președintele SUA [a supraviețuit](https://www.bbc.com/news/world-us-canada-51394383) unei tentative de punere sub acuzare. Dar am uitat curând cu toții de procese, incendii, războaie sau [insecte ucigașe](https://www.nytimes.com/2020/05/02/us/asian-giant-hornet-washington.html) pentru că ne-a lovit în plin pandemia. Deși începuse [timid în China](https://www.cidrap.umn.edu/news-perspective/2019/12/news-scan-dec-31-2019), apoi băgase un pic spaima în noi toți, observând [răspunsul autorităților din China](https://edition.cnn.com/asia/live-news/coronavirus-outbreak-01-29-20-intl-hnk/index.html) și răspândirea globală pandemia de Covid a preluat controlul asupra vieților noastre. A urmat o perioadă de spaimă, depresie și izolare, de amenzi usturătoare și stări de urgență. Și, cel puțin între voluntarii noștri, multă muncă, Code for Romania livrând un întreg [ecosistem](https://datelazi.ro/) [anti-Covid](https://cetrebuiesafac.ro/) autorităților în mai puțin de o lună jumătate.  Apoi, chiar când părea că pandemia e pe cale să se calmeze a venit vara și am uitat cu toții de tot. [Prețurile au scăzut](https://www.bursa.ro/in-sezonul-estival-2020-pretul-unui-sejur-a-scazut-cu-21-procente-iar-rezervarile-last-minute-s-au-dublat-81176049), terasele s-au redeschis și viața părea că revine la normal deși nu era și n-ar fi trebuit. [Andreea Esca s-a infectat de coronavirus](https://www.youtube.com/watch?v=U0pFqwWOxy8), multă lume a protestat împotriva măștilor la noi și împotriva violenței [criminale a autorităților](https://en.wikipedia.org/wiki/George_Floyd_protests) la americani. Apoi am intrat în modul de campanie pentru că alegerile se apropiau atât la ei cât și la noi. Din perioada alegerilor nu-mi mai aduc aminte mare lucru pentru că toată echipa a muncit din greu să aducă în stare de funcționare [Rezultate Vot](https://rezultatevot.ro/elections/95/results) și să ne ajutăm colegii de la [Fiecare Vot](https://fiecarevot.ro/) să monitorizeze alegerile. După alegeri mulți s-au bucurat la unele rezultate dar bucuria a fost de scurtă durată deoarece cazurile de Covid au început să crească vertiginos în timp ce nimeni nu mai respecta unele limite de bun simț. Octombrie a trecut la rândul său și iată-ne comemorând 5 ani de la tragedia de la Colectiv. Cazurile s-au înmulțit din ce în ce mai mult ceea ce ne duce la momentul actual. Avem 10000 de cazuri de Coronavirus în România, riscăm un nou val de restricții și Statele Unite tocmai  au ales un nou președinte.

Dar 2020 a fost și un an cooltural, hai să ne uităm la ce a produs.

**#Cooltură**

**Filmul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/uWM1U_kd0rE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[Blow The Man Down](https://www.youtube.com/watch?v=uWM1U_kd0rE) (2020, Bridget Savage Cole & Danielle Krudy, Amazon Prime) Cel mai bun film al fraților Coen care nu a fost făcut de frații Coen a ieșit în 2020. Un film de, cu și despre femei, Blow the Man Down e extrem de interesant, un film despre criminalitatea marginală a unui mic orășel pescăresc de sus pe coasta de est a Americii. Filmat interesant, acompaniat de cântece marinărești și învârtindu-se în jurul a trei personaje feminine, Blow the Man Down e un film mic care merită mai multă expunere decât multe alte filme spectacol *cough* Tenet *cough* ale anului.

**Cartea Săptămânii**

[The Glass Hotel](https://www.amazon.com/Glass-Hotel-Emily-John-Mandel/dp/0525521143) (2020, Emily St. John Mandel)  - Dacă cea mai bună carte de citit în pandemie e [Station Eleven](https://en.wikipedia.org/wiki/Station_Eleven) a aceleiași autoare, The Glass Hotel e una din cele mai bune cărți ieșite în pandemie. The Glass Hotel nu e o carte SF, ci un melanj ciudat de mister și literatură cu o scriitură superbă, de către o autoare cu un viitor glorios în față.

**Serialul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/T43V6z9wYyE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

[The Third Day](https://www.youtube.com/watch?v=T43V6z9wYyE) (2020, HBO) - Un serial absolut fantastic, The Third Day e un tour de force pentru Jude Law și Naomie Harris, actorii principal din cele două părți ale acestei miniserii. O poveste misterioasă în trei acte, plasată pe o insulă numită Osea unde localnicii încă urmează reguli pre-creștine, The Third Day poate părea un spin interesant pe The Wicker Man. Poate părea și o treabă pretențioasă multi-media, deoarece una din “părți” ar fi trebuit să fie un spectacol de teatru, transmis live la nivel mondial, anulat din motive de pandemie. Dar The third day e mai mult de atât. E o parabolă despre pierdere și familie cu o serie de interpretări spectaculoase. 

**Jocul Săptămânii**

[MS Flight Simulator](https://store.steampowered.com/app/1250410/Microsoft_Flight_Simulator/) (2020, Microsoft) - 2020 trebuia să fie Anul Jocului. A fost anul pandemiei. Dar chiar dacă multe jocuri mult așteptate se lasă în continuare așteptate (da, Cyberpunk, la tine mă refer) am primit această bijuterie de la Microsoft. S-a [scris mult](https://mindcraftstories.ro/tehnologie/cum-se-vede-romania-din-noul-microsoft-flight-simulator/) despre MS Flight Sim așa că nu o să îi mai fac un mini review - e un simulator de zbor care, prin magia AI creează niște peisaje fotorealiste superbe, permițându-ne să zburăm oriunde. Și ce mai mult am putea dori în 2020 când nu putem zbura fizic nicăieri?

**Internetul Săptămânii**

<div class="embed-responsive is-16by9">
  <iframe src="https://www.youtube-nocookie.com/embed/53me-ICi_f8" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

---

Uncle Roger (mrnigelng) e cu siguranță una dintre “vedetele” anului 2020. Comediantul de Youtube  face pe asiaticul stereotipic și a devenit destul de faimos (a se citi “viral”) anul acesta prin reviewurile sale la diverse metode de a face orez prăjit, cum ar fi [această crimă culinară](https://www.youtube.com/watch?v=53me-ICi_f8) de la Hersha Patel , pe BBC

**Random-ul Săptămânii**

Chiar dacă anul 2020 a fost sub semnul pandemiei, săptămâna a fost sub semnul alegerilor americane. Și [această hartă](https://www.bloomberg.com/graphics/2020-us-election-results) de la Bloomberg e posibil cea mai “frumoasă” organizare a datelor electorale la momentul acesta.


**Playlist-ul Săptămânii**

Dacă săptămâna aceasta a fost una a alegerilor americane, hai să ne uităm un pic la muzica statelor decisive din această competiție. V-am pregătit un playlist cu muzică din statele decisive Georgia (8 melodii),  Pennsylvania (8),  Nevada (5) și Arizona (5). Enjoy!

<div class="embed-responsive is-16by9">
  <iframe src="https://open.spotify.com/embed/playlist/4IcTzBd94eInVaOdydhFOh" frameborder="0" allowtransparency="true" allow="encrypted-media"></iframe>
</div>

Și cu asta Gata!

Până data viitoare, prieteni, nu uitați să votați Code for Romania cu portofelul, și să ne [donați aici](https://code4.ro/ro/doneaza/) dar mai ales să vă protejați de covid, contribuind la proiectele noastre de acasă! Mulțumim pentru tot, și stay safe!

Dragoș C. Costache

**#iarstămacasă**

