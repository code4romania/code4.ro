---
title: "Link Dump #9"
excerpt: "Două subiecte ce cresc de la 0 înfloresc săptămâna această: 3D Printing și Flori"
cover: link_dump_9.jpg
slug: link-dump-9

date: 2019-11-13
author: Dragoș Costache
---

{{< figure src="link_dump_9.jpg" >}}

Salutare. A fost [un weekend greu la Code for Romania](https://www.vice.com/ro/article/pa79z7/35-ore-intr-un-centru-de-monitorizare-a-votului) și un început de săptămână... dificil pentru mulți români. Și totul se va repeta săptămâna viitoare când votăm din nou în turul doi. Dar cât avem o perioadă de repaos hai să vorbim de chestii constructive, de chestii înfloritoare, anume de <span class="has-background-warning">3D Printing</span> și de <span class="has-background-warning">Flori</span>.

<span class="has-background-warning">[Go forth and print](https://www.youtube.com/watch?v=N9wsjroVlu8)</span> – Imprimarea 3D e visul de aur al omenirii, de când am văzut [primul episod din Star Trek](https://youtu.be/H0v5cciHE50?t=38). Însă asamblarea moleculară e departe de a fi încă o realitate. Suntem încă la nivelul printării 3D pe [instrumente amatoricești](http://cdn2.hubspot.net/hubfs/340051/Design_Guides/Xometry__Consumer_vs_Professional_3D_Printing.pdf) deși avem [speranțe mari de la viitor](https://twitter.com/nTopology/status/1180203220959989760). Avem și de unde alege, [gama 3D printerelor](https://builtin.com/hardware/3d-printing-companies) fiind din ce în ce mai mare. Ba chiar vin și cu aromă [open-source](https://twitter.com/lulzbot3D). Însă la fel ca în multe altele viitorul 3d printingului e [la intersecția dintre tehnologii](https://www.reddit.com/r/OculusQuest/comments/dr3s6m/more_fun_with_vr_and_3d_printing/). Și dacă vi se pare printarea 3D doar o jucărie pentru oamenii care se plictisesc, aflați [că NASA nu e de acord](https://www.solidsmack.com/fabrication/astronauts-can-now-recycle-plastics-into-3d-printing-filament/) și [nici băieții ăștia](https://www.solidsmack.com/electronic/college-student-duo-create-gloves-that-translate-sign-language-into-audio-in-real-time/) care au printat 3D o pereche de mânuși ce traduc limbajul semnelor în audio. Imprimarea 3D nici măcar nu se reduce la epoxy sau filament. Sculele avansate pot printa [cu aluminiu](https://3dprintingindustry.com/news/hrl-ntopology-and-morf3d-explore-advanced-design-and-materials-with-7a77-the-worlds-strongest-additive-aluminum-164521/?utm_source=Twitter), [aur](https://all3dp.com/2/gold-3d-printing-how-to-get-gold-3d-prints/), [matematică](https://twitter.com/FogleBird/status/1181934824413634561) sau, de ce nu, cu [o friptană adevărată](https://www.techradar.com/news/a-3d-printer-could-soon-produce-the-perfect-steak-at-home). Bine, aparatura de azi s-ar putea să devină o poveste [după revoluția biotehnologică](https://www.bloomberg.com/news/features/2019-11-06/ginkgo-bioworks-ceo-wants-biology-to-manufacture-physical-goods).
 
<span class="has-background-warning">[Pământul râde prin flori](https://www.youtube.com/watch?v=s1oZnf3475c)</span> – Florile sunt printre [micile plăceri ale vieții](https://www.elitedaily.com/p/are-flowers-good-for-your-health-the-mood-boosting-benefits-are-pretty-great-study-shows-10245773), un element constant al condiției umane din cele mai vechi [timpuri](https://news.cgtn.com/news/2019-08-14/Blue-water-lily-The-sacred-flower-of-ancient-Egypt-J9tyXqdcsM/index.html). Florile ne-au fost [medicament](https://www.webmd.com/vitamins/ai/ingredientmono-933/feverfew), [pigment](http://www.webexhibits.org/pigments/intro/yellows3.html), [drog](https://www.vice.com/sv/article/gqm8x3/datura-seed-use-scopolamine-876), [condiment](https://newfoodeconomy.org/saffron-northeast-university-of-rhode-island-iran/), [simbol](https://en.wikipedia.org/wiki/Fleur-de-lis), [inspirație](https://en.wikipedia.org/wiki/Sunflowers_(Van_Gogh_series)) ba chiar și [nume](https://twitter.com/lilyallen/status/1087755969923346432?lang=en). Câteodată [le-am mâncat](https://lecturisiarome.ro/2016/05/clatite-cu-flori-de-salcam/), câteodată [ne-au mâncat ele pe noi](https://www.youtube.com/watch?v=UhSP0ldQnuk). Dar au fost întotdeauna alături de noi, [din povești](https://americanhistory.si.edu/blog/opium-through-wizard-oz) [în realitate](https://www.bbc.com/news/world-us-canada-47861444). Astăzi florile sunt [big business](https://www.bbc.com/worklife/article/20190507-why-are-flowers-so-expensive), și [nu doar cele foarte mari](https://www.youtube.com/watch?v=0cGRujABwuQ). Ne însoțesc [în toate momentele vieții](https://www.youtube.com/watch?v=4pazj7Vo-wk), [ne cântă](https://rateyourmusic.com/artist/flower_travellin_band), ne stimulează cele mai [nerdy instincte](https://allenpike.com/modeling-plants-with-l-systems/) sau [cele mai creative](https://www.youtube.com/watch?v=IyTgtF5h3U4) și sunt, [în general frumoase](https://themysteriousworld.com/most-beautiful-flowers/). Florile au căpătat diverse semnificații pe măsură ce au trecut anii. Astfel macii nu mai sunt doar simbolul [drogurilor](https://www.youtube.com/watch?v=Q0nkgibJu8Q) ci al [eroilor din războaie](https://en.m.wikipedia.org/wiki/Remembrance_poppy). Garoafele roșii au devenit simbolul [revoluției portugheze](https://en.wikipedia.org/wiki/Carnation_Revolution) iar cele verzi au fost multă vreme după moartea lui Oscar Wilde [simbolul homosexualității](https://en.wikipedia.org/wiki/The_Green_Carnation), un fel de curcubeu pride avant la lettre. De trandafir ce să mai zici? A fost de-a lungul vremii simbolul a orice de [la secrete](https://en.wikipedia.org/wiki/Sub_rosa) [la comunism](https://www.reddit.com/r/AskHistorians/comments/1enkt3/why_is_the_rose_a_symbol_of_socialismsocial/).
 
Apropo de comunism, linkul străvechi de această săptămână ne vine dintr-unul din cele mai tensionate momente ale războiului rece, blocada Cubei. **La doar doi ani după ce Castro era să genereze** [un război termonuclear](https://en.wikipedia.org/wiki/Cuban_Missile_Crisis) **între SUA și URSS, mâna lui dreaptă, Che Guevara, dădea interviuri fericite** [la televiziunea americană](https://www.walterlippmann.com/che-032264.html). Trei ani mai târziu Guevara era mort în Bolivia, o țară care a trecut [foarte recent](https://www.wsj.com/articles/a-democratic-breakout-in-bolivia-11573517299) printr-o revoluție proprie. Imaginea lui însă supraviețuiește pe [sute de mii de tricouri](https://www.dazeddigital.com/fashion/article/32208/1/how-the-che-guevara-t-shirt-became-a-global-phenomenon) ca simbol al revoluțiilor.
 
Știi însă ce e revoluționar tovarăși? <span class="has-background-info">[Să donezi](https://code4.ro/ro/doneaza/)</span> la Code for Romania mai ales că mișcările populare la vot de săptămâna trecută [ne-au căsăpit conturile](https://republica.ro/harta-interactiva-cu-sectiile-de-votare-de-pe-platforma-vot-diaspora-risca-sa-dispara). Mai vine un tur de scrutin și orice donație ne ajută să ținem platformele sus.
 
Dar până săptămâna viitoare vă las cu [această melodie revoluționară](https://www.youtube.com/watch?v=QnJFhuOWgXg).
 
**Dragoș C. Costache**

[Omul vostru din](https://en.wikipedia.org/wiki/Our_Man_in_Havana) cămașa Havaiană
