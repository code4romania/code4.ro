---
title: "Link Dump #7"
excerpt: "Două subiecte cu potențial să devină virale intră la incubare ediția aceasta – Smart Cities și Viruși."
cover: link_dump_7.jpg
slug: link-dump-7

date: 2019-10-31
author: Dragoș Costache
---

{{< figure src="link_dump_7.jpg" >}}

Salut prieteni.

Vă scriu din biroul nostru inteligent tehnologizat din centrul capitalei inteligente care este București. Știu că poate nu pare, dat fiind faptul că uneori efectiv nu funcționează funcții de bază al unui oraș, cum ar fi încălzirea sau traficul dar București e [Smart City](http://www.contributors.ro/administratie/smart-city-index-ora%c8%99-inteligent-2/)! Dar să fii smart în acest city e boală grea așa că astăzi ne uităm nu doar la orașe inteligente ci și la viruși ([umani, nu de calculator](https://www.scientia.ro/homo-humanus/dificultati-ale-limbii-romane/2727-virusi-vs-virusuri.html)).
 
<span class="has-background-warning">[We built this city](https://www.youtube.com/watch?v=K1b8AhIsSYQ)</span> – În curând se lansează [Data Portal](https://code4.ro/ro/apps/data-portal/), unul din cele mai anticipate proiecte Code for Romania. Probabil ați văzut deja mailul de luni de la Olivia așa că nu o să vă plictisesc cu aceleași informații. Ce e esențial însă e că [datele deschise sunt de bază](https://insights.rlist.io/2019/10/smart-cities-rise-of-aggregated-open.html) pentru orice [oraș deștept](https://www.citylab.com/design/2019/06/smart-city-photos-technology-marketing-branding-jibberjabber/592123/). Un oraș nu [devine deștept](https://polyarch.co/smart-city-ideas/) peste noapte, de-aia e nevoie de [date](https://smartcities.publiccode.net/) și [modele](https://www.latimes.com/business/technology/la-fi-tn-simcity-inspired-urban-planners-20190305-story.html), indiferent dacă modelul ăla e făcut de noi sau de [calculatoarele noastre prietenoase](https://becominghuman.ai/artificial-intelligence-for-smart-cities-64e6774808f8). Nu strică nici un pic de [inovație](https://interestingengineering.com/smart-cities-from-plastic-pollution-to-plastic-roads) cu materiale, [printare 3D](http://theconversation.com/print-your-city-3d-printing-is-revolutionizing-urban-futures-112365) sau de [întrepătrunderea între realitate și lumea virtuală](https://arpost.co/2019/01/10/role-ar-vr-urban-planning/). De fapt, [AR/VR s-ar putea să fie viitorul](https://www.zdnet.com/article/magic-leaps-leap-from-office-collaboration-to-smart-cities/) pe mai multe paliere când vine vorba de [Smart cities](https://www.aitimejournal.com/@ajit.singh/augmented-reality-smart-cities) și [smart building](https://interestingengineering.com/augmented-reality-the-future-of-building). Dar ce e un oraș dacă nu locul ăla în care tre’ să stăm fizic în timp ce stăm pe internet. În sensul ăsta [5G s-ar putea să fie catalizatorul de care au nevoie](https://www.smartcitiesworld.net/opinions/opinions/5g-the-catalyst-connected-cities-have-been-waiting-for) multe orașe [rămase în urmă tehnologic](https://iotworld.co/2017/01/19/how-to-build-smart-cities-using-minimum-viable-city-approach/). Doar că un oraș conectat [e unul vulnerabil](https://futureiot.tech/lackluster-cybersecurity-in-smart-cities-puts-future-iot-in-peril/) și [asta se vede deja](https://statescoop.com/engaging-community-smart-cities-columbus-new-orleans-baltimore/). Și cele de securitate [nu sunt singurele vulnerabilități](https://www.aclu.org/blog/privacy-technology/surveillance-technologies/how-stop-smart-cities-becoming-surveillance-cities), dar mai multe despre asta [pe reddit](https://www.reddit.com/r/urbanplanning/comments/6945jd/the_rise_of_smart_cities_will_it_do_more_harm/).
 
[Shut](http://pandemic2.org/). [Down](https://www.quora.com/Whats-the-origin-of-the-meme-shut-down-everything). [Everything](https://i.kym-cdn.com/photos/images/original/000/006/721/SHUTDOWNEVERYTHING.jpg). – <span class="has-background-warning">**E sezonul gripei**</span> așa că hai să ne distrăm [cu oleacă de panică](https://www.mirror.co.uk/news/world-news/deadly-global-pandemic-could-sweep-20730839). Cu virușii [nu-i de glumit](https://www.quantamagazine.org/viruses-would-rather-jump-to-new-hosts-than-evolve-with-them-20170913/), că suntem deja mulți. [Nu la fel de mulți ca ei](https://www.pbs.org/spillover-zika-ebola-beyond/about-viruses/virus-explorer/), însă. Din fericire avem [diverse modele](https://mkramerpsych.com/portfolio/numerus-model-builder-aka-nova-3/) cu care ne putem [pregăti pentru pandemie](https://atlasofscience.org/modeling-epidemics-and-analyzing-ebola-incidence-data-using-numerus-model-builder/) poate chiar [să anticipăm](https://www.reddit.com/r/Virology/comments/cytfqi/outsmarting_outbreaks_using_genomics_to_track/) care sunt [punctele slabe](https://www.ncbi.nlm.nih.gov/pmc/articles/PMC6629683/) din sistemele noastre de sănătate. Sau, de ce nu, [să le dăm de cap](https://www.reddit.com/r/Virology/comments/d65h20/is_there_a_place_researching_novel_viruses/) virusurilor [înainte să cauzeze probleme](https://www.genengnews.com/news/virus-hunters-stalk-through-genome-and-id-new-disease-associated-viral-family/). Până una, alta putem să ne folosim de niște [surse indirecte](https://www.reuters.com/article/us-flu-virtual/online-blood-plague-offers-lessons-for-pandemics-idUSTRE53Q4HI20090427) pentru a anticipa cum se comportă pandemiile virale sau să ne uităm la problemele pe care le au [prietenii noștri blănoși](https://www.sciencedaily.com/releases/2019/10/191010113231.htm). Poate n-ar strica și să fim un pic [mai grijulii](http://www.bbc.com/earth/story/20170504-there-are-diseases-hidden-in-ice-and-they-are-waking-up) cu [unde săpăm](https://www.livescience.com/64501-buried-lake-antarctica-life.html) și cu [încălzirea globală](https://www.npr.org/sections/goatsandsoda/2018/01/24/575974220/are-there-zombie-viruses-in-the-thawing-permafrost), pentru că naiba știe ce e [îngropat sub gheață, de mii de ani](https://en.wikipedia.org/wiki/Fortitude_(TV_series)).
 
Știi ce a fost îngropată sub gheață foarte multă vreme însă? Expediția Franklin, [subiectul linkului străvechi de astăzi](https://chroniclingamerica.loc.gov/lccn/sn83045462/1930-10-26/ed-1/seq-83/#date1=1789&index=2&rows=20&words=Erebus+Terror&searchType=basic&sequence=0&state=&date2=1963&proxtext=erebus+terror&y=0&x=0&dateFilterType=yearRange&page=1), publicat în Sunday Star, o revistă din Washington D.C. Expediția Franklin, care căuta [legendarul pasaj de nord-vest](https://ro.wikipedia.org/wiki/Pasajul_de_nord-vest) a dispărut în totalitate în negura timpului și urmele sale au fost găsite abia după 85 de ani, în 1930, lucru care face și subiectul articolului. Dacă vă interesează subiectul recomand și serialul [The Terror](https://en.wikipedia.org/wiki/The_Terror_(TV_series)) ba chiar și [excelenta carte](https://en.wikipedia.org/wiki/The_Terror_(novel)) a lui [Dan Simmons](https://en.wikipedia.org/wiki/Dan_Simmons) care l-a inspirat. Serialul e ireproșabil din punct de vedere al acurateții istorice... până la un punct dar °no spoilers°.

Și ca să nu fim toți îngropați sub gheață iarna asta, [donați un ban la CodeForRomania](https://code4.ro/ro/doneaza/) ca să investim într-un butoi metalic în care să facem foc de lemne, că naiba știe când o să avem căldură în smart city-ul București.

Până data viitoare, vă las cu [chill transatlantic beats to relax/study to](https://www.youtube.com/watch?v=PfqlM9TgEX8). Vânt din pupă!

**Dragoș C. Costache**

Căpitanul propriei lui corăbii, chiar dacă e făcută din Lego
