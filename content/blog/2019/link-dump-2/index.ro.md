---
title: "Link Dump #2"
excerpt: "Două subiecte care cu siguranță o să te facă să tremuri  – Schimbarea Climatică și Securitatea Datelor Consumatorilor."
cover: link_dump_2.jpg
slug: link-dump-2

date: 2019-09-25
author: Dragoș Costache
---

{{< figure src="link_dump_2.jpg" >}}

Săptămâna asta în <span class="has-background-warning">Link Dump-ul_Oficial_Chiar_El</span> al Code for Romania ne încălzim cu două subiecte care cu siguranță o să te facă să tremuri – <span class="has-background-warning">Schimbarea Climatică și Securitatea Datelor Consumatorilor</span>.

**Ploaia care va Veni** – A venit toamna brusc și prin alunecare. 
Afară e frig. Moment propice să înjuri că nu mai vine odată încălzirea aia globală promisă. Dar stai prietene, ai grijă ce-ți dorești. Vine peste noi dezastrul climatic mai repede decât următorul film Avatar? [Da și Nu](https://www.nytimes.com/2019/09/19/opinion/climate-change-12-years.html) conform oamenilor de știință. Schimbarea climatică nu e o chestie cu deadline-uri fixe că nu lucrează la corporație. La fel ca un tren de la CFR dezastrul vine în propriul ritm dar știi că atunci când o să vină [o să fie cald](https://climate.nasa.gov/news/2865/a-degree-of-concern-why-global-temperatures-matter/) și [o să ne zdruncine](https://www.sciencedirect.com/science/article/pii/S0169809512000968). Pentru cei care nu știu de unde pot să apuce problema [The Economist a scris](https://www.economist.com/briefing/2019/09/21/the-past-present-and-future-of-climate-change) un mic îndreptar de schimbare climatică. Pentru cei care vor să vadă cum se vedea problema acum aproape 40 de ani BBC-ul [le-a trimis o misivă din trecut](https://www.youtube.com/watch?v=zVQgyn-zP18&index=1&list=PL7WD0g9dS3jlkXemuiPdoj4RF416JTpn6). Sau dacă preferi o misivă din viitorul imaginar al anilor 90, James Burke te poate ajuta cu asta prin celebrul documentar [After the Warming](https://www.youtube.com/watch?v=RfE8wBReIxw) transmis din surprinzătorul de calm an 2050. Dacă îți place să te joci cu soarta omenirii [Fate of the World](https://en.wikipedia.org/wiki/Fate_of_the_World) și [Civ VI: Gathering Storm](https://en.wikipedia.org/wiki/Civilization_VI:_Gathering_Storm) te pot ajuta să simulezi un viitor cald și furtunos.
 
**All your Drives are Belong to Us** – Tot la capitolul subiecte furtunoase, poate un mic curs de siguranță a datelor nu strică. Există [foarte multe idei greșite](https://xkcd.com/2176/) despre cum funcționează hackingul. Multă lume își imaginează atacuri brute-force, linii de cod verzi pe fundal negru și berbeci digitali care se lovesc de firewall până îl dărâmă ca să-ți citească un hacker rus browser history-ul.  În realitate, în 90% din cazuri, marile hack-uri pot fi [atribuite erorii umane](https://www.techradar.com/news/90-percent-of-data-breaches-are-caused-by-human-error). Mai important însă e ideea de securitate digitală în sine, o idee care [a tot fost atacată](https://www.lawfareblog.com/myth-consumer-security) recent pe măsură ce statul și ale sale servicii de siguranță [vor să-ți dea add pe Facebook](https://eu.usatoday.com/story/tech/news/2017/06/01/us-now-can-ask-travelers-facebook-twitter-handles/102393236/) ca să se asigure că nu vom mai avea parte de un 9/11. E oarecum de înțeles, social media are un potențial demonstrat [de radicalizare](https://www.technologyreview.com/s/611806/how-social-media-took-us-from-tahrir-square-to-donald-trump/) și [chiar spionaj](https://www.npr.org/2019/09/19/761962531/people-are-looking-at-your-linkedin-profile-they-might-be-chinese-spies). Există însă o serie de eroi ai privacy-ului care luptă [pentru a aduce ideea de securitate digitală în fața reflectoarelor](https://www.schneier.com/blog/archives/2019/05/cybersecurity_f_2.html) și de a schimba felul în care privim și legiferăm pe marginea tehnologiei.
 
Dar stai, **dacă tot vorbim de eroi**, să îți fac cunoștință (în linkul străvechi de astăzi) cu eroul meu, Guy Talese, omul care a scris [poate cel mai bun interviu acordat vreodată](https://classic.esquire.com/article/1966/4/1/frank-sinatra-has-a-cold) de Sinatra pe vremea când ai tăi erau încă la grădiniță. Cel mai tare lucru e însă altul. Interviul ăla n-a fost acordat pe bune pentru că Sinatra era răcit și n-avea chef. Așa că omul meu Guy a făcut ce a făcut și a încropit din observații, discuții cu prieteni și angajați ai lui Sinatra un veritabil diamant jurnalistic, un text pe care trebuie să-l citești. Însă nu doar Sinatra poate să răcească. A venit sezonul rece, [baby it’s cold outside](https://www.youtube.com/watch?v=gE89rVfz41s), și dacă vrei ca unicornul nostru din birou (există, trebuie doar să crezi în el!) să stea la cald și bine <span class="has-background-warning">[donează-ne](https://code4.ro/ro/doneaza/)</span> acum cât te lasă pușculița.
 
**Până săptămâna viitoare eu (și unicornul) îți dorim zile călduroase!**
 
**Dragoș C. Costache**

The C. Is silent


