---
title: "Link Dump #3"
excerpt: "Două subiecte de închis terasele - Social Media și Productivitate."
cover: link_dump_3.jpg
slug: link-dump-3

date: 2019-10-02
author: Dragoș Costache
---

{{< figure src="link_dump_3.jpg" >}}

Salutare. Vremea mustului și a pastramei e pe ducă, terasele se închid și deja se vorbește de petrecerile de Haloween prin birouri. Nu-i problemă, scoate [Alain-Delon-ul](https://a1.ro/premium/cum-a-capatat-haina-cu-guler-de-blana-de-la-orastie-numele-de-alendelon-costa-cat-zece-salarii-de-rand-si-insusi-ceausescu-a-purtato-pana-in-ultima-zi-alain-delon-soseste-azi-in-romania-id665826.html) de la naftalină și hai să o ardem super productiv azi, că tot nu e de mers pe afară, cu două subiecte care să-ți aducă randament: <span class="has-background-warning">**Social Media și Productivitate**</span>.
 
<span class="has-background-warning">**Viețile noastre (Social) mediate**</span> – am mai vorbit noi în trecut de [cum se nasc trolii online](https://code4.ro/ro/blog/link-dump-1/), dar n-am menționat oamenii normali prea mult. Ei, iată că a venit și vremea ta, susținător Code for Romania. Social Media a adus [mult bine dar și mult rău](https://www.technologyreview.com/s/611806/how-social-media-took-us-from-tahrir-square-to-donald-trump/) în viața noastră în general, stimulând genul ăla de [relație parasocială](http://visual-memory.co.uk/daniel/Documents/short/horton_and_wohl_1956.html) pe care o simțim că o avem cu un [Pewdipie](https://www.youtube.com/user/PewDiePie), o [Contrapoints](https://www.youtube.com/channel/UCNvsIonJdJ5E4EXMa65VYpA) sau chiar un [Donald Trump](https://www.theguardian.com/us-news/2019/sep/24/impeachment-calls-grow-amid-revelation-trump-ordered-block-on-ukraine-aid) în viața noastră. Dar oare trăim aceste relații parasociale în detrimentul unor relații reale? Ne [izolăm prin tehnologie](https://digitalculturist.com/stop-saying-technology-is-causing-social-isolation-1e004de63a5e)? Sau ne construim genul de relații care poate nu sunt profunde dar [sunt foarte reale](https://www.irishnews.com/lifestyle/faithmatters/2019/08/29/news/emma-tobin-there-s-beauty-in-social-media-and-the-invisible-threads-that-connect-us-on-facebook-twitter-and-instagram-1695176/)? Unul dintre sociologii mei favoriți, scria pe vremea când social media însemna să trimiți ilustrate din vacanță despre [puterea legăturilor slabe](https://www.cs.umd.edu/~golbeck/INST633o/granovetterTies.pdf). Granovetter ne spunea pe vremea când Disco era la modă că, **deși pentru noi poate sunt mai importante legăturile „solide”, rude apropiate, prieteni foarte buni șamd, cele mai importante sunt adesea cele „slabe”**. Gândește-te de câte ori te-a ajutat să găsești un loc nou de muncă sau, hei, un loc nou de băut bere cu oameni mișto, un coleg de muncă sau un prieten îndepărtat. Asta e puterea legăturilor slabe, și e perfect vizibilă pe [social media](https://www.socialmediatoday.com/content/strong-and-weak-ties-why-your-weak-ties-matter). Chiar dacă social media aia e [hipstereală decentralizată](https://www.theverge.com/2019/7/12/20691957/mastodon-decentralized-social-network-gab-migration-fediverse-app-blocking).
 
[La Muncă, Enoriașilor!](https://www.youtube.com/watch?v=hzRfkiU1l1I) – Dacă tot am pierdut timpul (sau nu?) cu social media, hai să trecem la treabă serioasă. Pentru că <span class="has-background-warning">**productivitatea e treabă serioasă**</span>. Nu numai că există o [serie întreagă de cărți despre productivitate](https://www.theceolibrary.com/collection/best-productivity-books) pentru cei înclinați să citească despre asta, nu numai că a devenit un instrument folosit recurent în [dezbaterea politică](https://www.epi.org/productivity-pay-gap/) ([chiar și la noi](https://www.capital.ro/bnr-o-da-la-intors-cresterea-salariilor-este-buna-altceva-dauneaza-economiei.html)), dar productivitatea a devenit **esențială pentru susținerea creșterii economice**. Dar cum te afectează pe tine asta? Depinde de mindset-ul tău, poate ești genul focalizat pe planuri mari, poate ești genul care știe să se bucure de [micile victorii](https://davidhemphill.com/small-wins). Și fie că vrei să-ți iei sfaturile de la guru de productivitate [moderni](https://guzey.com/productivity/) sau [clasici](https://medium.com/swlh/how-to-be-insanely-productive-according-to-aristotle-15be11409e03) există întotdeauna o [formulă utilă](https://xkcd.com/1205/) care să-ți simplifice munca. Pentru că [**aproape nimănui nu-i place de fapt să muncească**](https://www.primermagazine.com/2009/earn/man-up-everyone-hates-their-job) așa că dacă nu ești #blessed să lucrezi în domeniul pe care îl dorești ca mine trebuie să găsești orice tertip ca să faci munca mai productivă. Până la urmă, <span class="has-background-warning">**important e să faci [cel puțin un lucru bine](https://zenhabits.net/one-thing/)**</span>.
 
Hey, dacă tot am vorbit săptămâna trecută de un interviu în care reporterul nu a apucat să vorbească cu subiectul, iată opusul, un [articol clasic](https://www.washingtonpost.com/archive/politics/1980/09/28/jimmys-world/605f237a-7330-4a69-8433-b6da4c519120/) „la firul ierbii” despre cât de grea e viața pentru dependenții de droguri, dependenți care trăiesc pe stradă în căutarea eternă a următoarei doze. Un text care a luat [Premiul Pulitzer](https://www.washingtonpost.com/archive/1981/04/16/post-reporters-pulitzer-prize-is-withdrawn/9cf4b4dc-c9a9-438d-8fa1-c2e1cf53fcf9/). Singura problemă? [E beletristică totală](https://www.cjr.org/the_feature/the_fabulist_who_changed_journalism.php), un articol fals, fără absolut nicio legătură cu realitatea. <span class="has-background-warning">Fake News de dinainte ca fake news să fie cool</span>.

**Hey dar știi ce e cool și nu e fake news? Code for Romania. Code for Romania e aici, zi de zi, “pe stradă unde viața e dură”, în căutare de următoarea donație. Așa că fii tu premiul nostru Pulitzer și [donează acum](https://code4.ro/ro/doneaza/).**

Până săptămâna viitoare aș dori să mulțumesc în avans pentru acest premiu comitetului Pulitzer, dar mai ales donatorilor generoși Code for Romania. Încă de când eram un tânăr copil crescut pe străzile din Lagos, Nigeria...

**Dragoș C. Costache**

Manele_noi_2019_nu_e_virus.exe
