---
title: "Link Dump #4"
excerpt: "Două subiecte de cursă lungă – Mașinile Viitorului și algoritmii omniprezenți din viețile noastre."
cover: link_dump_4.jpg
slug: link-dump-4

date: 2019-10-09
author: Dragoș Costache
---

{{< figure src="link_dump_4.jpg" >}}
 
Hello, guys!

I don’t know if you știți dar your boy a fost în deplasation last săptămână bucurându-se de Link Dump from the Marele Măr in the US of A. Inspirat de călătorie am ales două subiecte de cursă lungă – <span class="has-background-warning">**Mașinile Viitorului și algoritmii omniprezenți din viețile noastre**</span>.
 

[Where we’re going we don’t need roads](https://www.youtube.com/watch?v=pDX997uKTGg) – De la Back to the Future la [Demolition Man](https://bestmoviecars.com/all-cars-in-demolition-man-1993/) la [Mad Max](https://www.ranker.com/list/mad-max-car-list/coy-jandreau) <span class="has-background-warning">**viziunile despre viitor au fost adesea definite de vehiculele ciudate pe care le-am văzut pe ecran**</span>. Însă trebuie să recunoaștem cu toții - mașinile de azi sunt [extrem de plictisitoare](https://jalopnik.com/a-design-engineer-explains-exactly-why-your-car-is-so-b-1795485696). Mașinile de mâine? S-ar putea [să arate diferit](https://edition.cnn.com/2019/09/02/perspectives/electric-vehicle-design/index.html) dar „plictisitor” nu e un cuvânt pe care l-aș folosi neapărat având în vedere că multe s-ar putea să aibă [explozibili încorporați](https://www.cnet.com/roadshow/news/bosch-electric-car-explosive-safety/) (pentru siguranță!) și algoritmi care să decidă [dacă să te omoare](https://onezero.medium.com/how-should-self-driving-cars-choose-who-not-to-kill-442f2a5a1b59) sau nu. Bine, înainte să dăm iama cu toții [pe site-ul Tesla](https://interestingengineering.com/elon-musk-says-tesla-is-hoping-to-open-in-romania-soon-following-tweet-about-countrys-flag), trebuie discutat un pic [cu sindicatele](https://www.cnbc.com/2019/09/30/gm-strike-highlights-how-shift-to-electric-cars-puts-future-auto-jobs-at-risk.html) și cu China, unde guvernul [investește serios](https://pulitzercenter.org/reporting/how-china-driving-future-electric-cars) în start-up-uri cu mașini electrice. Un lucru însă e cert – schimbarea spre mașini noi, electrice [nu e atât de rapidă](https://www.forbes.com/sites/brookecrothers/2019/09/22/why-americans-dont-buy-electric-cars-hey-the-tesla-model-3-isnt-that-popular/), chiar dacă [infrastructura se dezvoltă rapid](https://www.marketwatch.com/story/this-could-be-the-next-gold-mine-for-tesla-and-other-electric-vehicles-2019-10-02). Și chiar dacă mașinile electrice  vor apărea în viața noastră și chiar dacă se vor conduce singure, s-ar putea ca mașinile viitorului să nu fie mai puțin periculoase [ca cele din prezent](https://www.theguardian.com/technology/2019/oct/03/collision-course-pedestrian-deaths-rising-driverless-cars). Și, în mod ciudat, s-ar putea [să sune la fel](https://www.theverge.com/2019/7/1/20676854/electric-cars-artificial-safety-noise-low-speeds-european-union-rules-2019-2021) deși nu au motoare cu combustie internă.

<span class="has-background-warning">**Algoritm Bundy**</span> – Și dacă tot vorbeam de algoritmi care să ia decizii de viață și de moarte ce ziceți de unul care să decidă [cine e prioritizat](https://www.jwatch.org/na48367/2019/01/24/can-computers-perform-emergency-department-triage) la spitalul de urgență? E greu să îți imaginezi în ziua de azi o viață în care nu ai tot felul de algoritmi care să [ia decizii pentru tine](https://www.vox.com/technology/2018/10/1/17882340/how-algorithms-control-your-life-hannah-fry), chiar daca [nu știi ce e aia un algoritm](https://www.bbc.com/ideas/videos/what-on-earth-is-an-algorithm-anyway/p07nw8ny). La fel ca toate lucrurile din viață, și când vorbim de algoritmi, câteodată [e de bine](https://voicebot.ai/2019/10/05/what-are-virtual-assistants/), [câteodată de rău](https://hbr.org/2019/08/what-people-hate-about-being-managed-by-algorithms-according-to-a-study-of-uber-drivers). Când [Uber te enervează cu Surge pricing](https://www.forbes.com/sites/nicolemartin1/2019/03/30/uber-charges-more-if-they-think-youre-willing-to-pay-more/#5aa766317365) e pentru că un algoritm a calculat că vrei destul de mult să ajungi acasă din Control cât să dai 1.3x pe transport. Te bucuri când intră [maneaua aia meserie pe Spotify](https://onezero.medium.com/how-spotifys-algorithm-knows-exactly-what-you-want-to-listen-to-4b6991462c5c), după cinci beri, când ești dispus să recunoști că asculți manele, pentru că un proces matematic a presupus probabilistic bazat pe ce date are despre tine că ești manelist, oricâte tricouri cu [trupe total adevărate de metal](https://newatlas.com/dadabots-death-metal-neural-network-livestream/59394/) oi avea acasă. Sigur algoritmii pot fi folosiți [în scopuri malefice](https://www.descopera.ro/lumea-digitala/18422606-ai-poate-fi-folosit-pentru-a-genera-comentarii-spam), [pentru dezinformare](https://techcrunch.com/2019/09/26/voter-manipulation-on-social-media-now-a-global-problem-report-finds/), [control](https://qz.com/india/1720516/kashmir-to-lgbt-modi-and-bjp-use-algorithms-to-manipulate-minds/) sau [absolut prostește](https://thenextweb.com/google/2019/06/14/youtube-recommendations-toxic-algorithm-google-ai/) dar trebuie să ținem minte că algoritmii de fapt, [suntem noi](https://www.theatlantic.com/technology/archive/2019/09/is-amazons-search-algorithm-biased-its-hard-to-prove/598264/). Dacă [algoritmii noștri de selecție sunt rasiști](https://towardsdatascience.com/https-medium-com-mauriziosantamicone-is-artificial-intelligence-racist-66ea8f67c7de) sau dacă ne devin boții [fani Hitler](https://en.wikipedia.org/wiki/Tay_(bot)) e din cauză că e ceva în neregulă cu noi, nu cu ei.

Și dacă te-ai săturat de algoritmi care să-ți servească tot mură-n gură, linkul străvechi de astăzi îți dă de lucru, și anume să parcurgi manual [această colecție fantastică](https://digitalcollections.nypl.org/collections/changing-new-york#/?tab=about) de fotografii cu New York-ul anilor 30 imortalizate de celebra [Berenice Abbott](https://www.ft.com/content/bf22f736-c927-11e9-af46-b09e8bfe60c0). 

<span class="has-background-info">Și acum după ce ați citit LinkDump#4 donați s’il vous plaît, monsieur că avem de crescut cinci copii și un unicorn</span>.

Asta e tot. I have to leave you acum deoarece I have to flyings acasă. Ne auzim săptămâna viitoare!

**Dragoș C. Costache**

Inglișes is mine native of language

