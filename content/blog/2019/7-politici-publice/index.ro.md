---
title: "7 politici publice pentru digitalizarea României"
excerpt: ""
cover: 
slug: 7-politici-publice

date: 2019-10-21
author: Bogdan Ivanel
---

Au fost patru zile lungi la Code for România așa că se cuvine să încep cu mulțumiri tuturor voluntarilor și prietenilor care au răspuns afirmativ deși ne aflăm în mijloc de weekend, moment în care am pornit lucrul la “[7 politici publice pentru digitalizarea eficientă a României](https://docs.google.com/forms/d/e/1FAIpQLSflLxT-xW6g0gV-DQF0f3Hhuf-zAC-TaanWBng3QIrAGUZspQ/viewform)”.

Cronologia evenimentelor care a dus la un document de 18 pagini este următoarea:
vineri după masă primim invitația din partea premierului desemnat Ludovic Orban, la consultări cu societatea civilă pentru luni, 21 octombrie ora 14 pentru preț de o oră. Știam că are la dispoziție 10 zile pentru formarea cabinetului, pentru care numărătoare începuse deja de marți, așa că am înțeles graba cu care a fost făcut acest demers. Nu mai târziu de sâmbătă la prânz, ai primit un mail de la mine în care îți solicităm opinia ta asupra acestui subiect. Până duminică la prânz, aveam deja 35 de idei de la voi, toate pertinente și bine argumentate. Vă mulțumim pentru tot efortul dar mai ales pentru interesul acordat subiectului. Duminică seara, după miezul nopții, împreună cu câțiva colegi de la Code for Romania, definitivam documentul urmând apoi ca astăzi, dis de dimineață să îl formatăm și să îl tipărim pentru a-l înmâna factorilor politici prezenți la întâlnire. 

Toate cele 7 propuneri care formează documentul, au la baza lor cercetările din [Civic Labs](https://civiclabs.ro), experiența membrilor organizației cât și cea dobândită în urma colaborării cu autoritățile statului pe diverse proiecte în ultimii trei ani de Code for Romania. Citește [documentul](https://docs.google.com/forms/d/e/1FAIpQLSflLxT-xW6g0gV-DQF0f3Hhuf-zAC-TaanWBng3QIrAGUZspQ/viewform) și apoi te rugăm să îi dai share în rețele tale sociale pentru a înțelege cât mai multe persoane nevoia stringentă cu care ne confruntăm, digitalizarea eficientă a României.
El este structurat astfel:
- Statusul colaborării Code for Romania cu instituții publice;
- Produsele informatice și cunoștințele Code for România pe care le pune pro bono la dispoziție oricărui guvern din ziua doi;
- Ecosistemul cele șapte propuneri strategice menite să creeze condițiile unui proces de digitalizare corectă în România.

Accesează document  [“7 politici publice pentru digitalizarea eficientă a României.”](https://docs.google.com/forms/d/e/1FAIpQLSflLxT-xW6g0gV-DQF0f3Hhuf-zAC-TaanWBng3QIrAGUZspQ/viewform)