---
title: "Link dump #1"
excerpt: "Două subiecte arzătoare intră la rece – Genetica și Trolii de pe internet."
cover: link_dump.jpg

date: 2019-09-18
author: Dragoș Costache
---

{{< figure src="link_dump.jpg" >}}

Salutare și bine ai venit la <div class="has-background-warning">primul Link Dump săptămânal Code for Romania</div>. În fiecare săptămână vom aduna câteva subiecte interesante alese cu grijă din toate colțurile internetului. Săptămâna asta două subiecte arzătoare intră la rece – Genetica și Trolii de pe internet.
 
Când Genetica dă Greș – Gattaca e genul ăla de distopie îmbrăcată în haine utopice, o lume în care aproape toți oamenii sunt perfecți, testați genetic din stadiul embrionar și șlefuiți până la perfecțiune, cu cei născuți „normali” reduși la stadiul de cetățeni de rangul al doilea. Sună înfricoșător, nu? Stai liniștit pentru că încă nu am ajuns acolo ba chiar suntem extrem de departe. Testele genetice nu-s nici pe departe atât de precise sau folositoare pe cât se crede, așa că poate nu da banii pe așa ceva de Crăciun. Și ține cont că se întâmplă și la case mai mari, poate laboratorul de teste te confundă cu Grivei, dar măcar nu greșește rezultate de cercetare academică din cauză că nu știe să-și seteze Excel-ul.
 
Omul nou, omul rău – Și dacă tot vorbim de distopii hai să vorbim și de una mai aproape de realitatea noastră, distopia care e internetul de zi cu zi. Trolii și propagandiștii de pe internet, sunt un subiect din ce în ce mai răspândit de studiu aprofundat pentru jurnaliști pentru că sunt periculoși atât individual cât și social. Mai mult, portretul robot al trollului online e din ce în ce mai des cel al unui tânăr lipsit de direcție în viață cu intenții rele pentru sine și cei din jur. Problema e una atât de vizibilă încât oameni din toate colțurile spectrului politic au ajuns să tragă semnale de alarmă, chit că soluțiile oferite (unde există) sunt radical diferite.

Până reușim să rezolvăm problema trollilor online și a gafelor de Excel însă, linkul străvechi de astăzi îți reamintește că (spre deosebire de  metale prețioase) diamantele nu au nicio valoare reală pe piață și nu ar trebui să fie ceva în care să investești bani pe care mai vrei să-i vezi vreodată. Dacă însă ești pus pe investit, recomand cu căldură să investești acum în Code for Romania, apăsând butonul <donează>! 

Ține minte, fiecare donație e un curcubeu la noi în birou.

Pe săptămâna viitoare!

Dragoș Costache
Crescut in epoca ASCII, fluent in emoji

Linkurile din acestă ediție au fost adunate de Alexandra Ștefănescu & Dragoș Costache
