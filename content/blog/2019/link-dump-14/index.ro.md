---
title: "Link Dump #14"
excerpt: ""
cover: link_dump_14.jpg
slug: link-dump-14

date: 2019-12-18
author: Dragoș Costache
---

{{< figure src="link_dump_14.jpg" >}}

<span class="has-text-danger">**Ho, ho, ho**</span>, sărbători fericite, prieteni! 

Afară sunt 12 grade și poate nu simțiți nevoia să vă încălziți la un foc călduț de sărbători dar Moșul a venit cu două subiecte garantate să vă bage în spiritul sărbătorilor. 

Dar înainte de asta să vă povestesc un pic despre Link Dump. **Link Dump e un efort colaborativ**. Eu îl scriu dar mă bazez pe voi, toți să-mi trimiteți linkuri, povești , linkuri străvechi sau propuneri de subiecte. Eu am izvor nesecat de subiecte funky pentru voi dar scriu pentru tot poporul, nu doar pentru mine așa că aștept în fiecare zi să aud vox populi. Pentru că link dump e [srs bsns](http://m.quickmeme.com/img/bd/bd8c606b714afd642ecabde470c209d4918b19cc4052bd333fbdb44dad7ed52d.jpg) nu e un joc. Dar apropo de jocuri...

<span class="has-background-warning">[Go Play Your Video Games](https://www.youtube.com/watch?v=cE6wxDqdOV0)</span> – Jocurile video sunt mai mult decât chestia aia pe care o faci de plictiseală [când ești pe toaletă](https://thoughtcatalog.com/matthew-scott/2014/02/9-reasons-you-should-play-video-games-while-on-the-toilet/). Am o serie de articole [despre jocuri și filosofie](https://mindcraftstories.ro/index.php/2019/08/29/filosofia-politica-a-jocurilor-barbari-la-portile-cetatii/), și sunt [gânditori mai mari](https://www.youtube.com/watch?time_continue=4&v=W1gVIFUVebU&feature=emb_logo) cu păreri pe subiect. Jocurile nu sunt doar [big business](https://www.businessinsider.com/video-game-industry-120-billion-future-innovation-2019-9) ci o formă de entertainment inovatoare în care și [cel mai banal element de design](https://www.vice.com/en_us/article/a3k3a8/why-are-video-games-obsessed-with-bathrooms) ne [poate spune lucruri interesante](https://www.pcgamer.com/what-virtual-toilets-can-teach-us-about-the-art-of-game-design/). Jocurile au fost un element aproape constant, definitoriu [al generației actuale](https://www.alistdaily.com/strategy/different-generations-play-video-games-platforms-genres/), și nu mă refer la [generația de console](https://www.did.ie/content/blog/history-of-video-game-consoles). Am ajuns în momentul istoric în care jocurile [pot fi considerate un sport legitim](https://www.bbc.com/news/av/world-us-canada-50750070/full-university-scholarships-offered-to-video-gamers-in-pennsylvania) atât de mult încât își lansează [propriile controverse politice](https://en.wikipedia.org/wiki/Blitzchung_controversy) și propriile [filme](https://en.wikipedia.org/wiki/Assassin%27s_Creed_(film)) și [seriale](https://en.wikipedia.org/wiki/The_Witcher_(TV_series)), neregizate de [Uwe Boll](https://www.vanityfair.com/hollywood/2017/03/game-over-uwe-boll-worst-director).

Jocurile pot să  fie [serious business](https://en.wikipedia.org/wiki/Bloodbath_of_B-R5RB) cu [consecințe serioase](https://www.wired.com/story/how-to-stop-swatting-before-it-happens-seattle/) dar pot fi și instrumente [de învățare](https://tomorrowcorporation.com/humanresourcemachine), [dobândire de skilluri noi](https://dev.to/selawsky/8-coding-games-to-improve-and-level-up-your-programming-skills-3fc0) și poate chiar de găsire al [partenerului de viață](https://www.vice.com/en_ca/article/j54mnk/what-its-like-to-fall-in-love-inside-a-video-game). Recomandări de jocuri ziceți? Am un [articol pe subiect chiar de ieri](https://mindcraftstories.ro/index.php/2019/12/17/topurile-mindcraft-stories-pentru-2019-jocuri-video) dar dacă trebuie să vă recomand doar trei jocuri care să vă schimbe viața o să zic [Red Dead Redemption 2](http://whatculture.com/gaming/red-dead-redemption-2-10-reasons-its-the-best-game-ever-made), [Disco Elysium](https://www.polygon.com/reviews/2019/11/5/20948146/disco-elysium-review-pc) și [AI Dungeon 2](https://towardsdatascience.com/the-creator-of-ai-dungeon-2-shares-gpt-2-finetuning-advice-e5800df407c9). Poate și [jocul cu gâsca](https://goose.game/).

[O Tannenbaum](https://www.youtube.com/watch?v=RshOGhq7W6g)! – <span class="has-background-warning">Brazii și rudele lor din familia coniferelor</span> sunt printre plantele mele favorite și nu doar pentru că se pun cadouri de Crăciun sub el. Coniferele sunt cu noi de [multe milioane de ani](https://www.smithsonianmag.com/science-nature/flowers-pine-cones-and-dinosaurs-95743819/) și pot atinge înălțimi [de multe zeci de metri](http://www.pepiniera-sequoia.ro/arborele-sequoia/). Am mai vorbit despre faptul că bradul însuși e [o tradiție păgână](https://www.newsweek.com/christmas-tree-origin-story-pagan-tradition-1254178) dar există o întreagă istorie în spatele elementelor constitutive pe care le asociem astăzi cu bradul de crăciun. Globurile au fost produse prima dată [în secolul 16](https://en.wikipedia.org/wiki/Christmas_ornament), beteala [are și ea câteva sute de ani](https://allchristmas.fm/what-is-christmas-garland/), coroana de brad [ni se trage de la persani](https://time.com/5482144/christmas-wreath-origins/) și așa mai departe. Astăzi, după sute de ani de tradiție se pare că cea mai mare și cea mai presantă problemă e [cum să alegem bradul](https://www.cancan.ro/brad-natural-sau-artificial-cum-alegem-bradul-pentru-craciun-20103633), o temă ce apare obsesiv la fiecare sărbătoare

Dar coniferele au o sumedenie de alte roluri în viața noastră de zi cu zi, nu doar ca ornamet de sezon. Probabil că știți deja că derivatele din conifere sunt delicioase atât ca [ingredient](https://www.thekitchn.com/mighty-tasty-mighty-expensive-pine-nuts-ingredient-spotlight-175612), [concentrat](https://www.paradisverde.ro/viata-sanatoasa/cum-se-face-siropul-de-brad-la-ce-ajuta) sau [diverse](https://retete.unica.ro/recipes/pastrav-afumat-in-cetina-de-brad/) [ambalaje](https://en.wikipedia.org/wiki/Br%C3%A2nz%C4%83_de_burduf). Probabil că știți și că străbunicii coniferelor de azi [ne-au dat chihlimbarul](https://en.wikipedia.org/wiki/Amber) și s-ar putea să [ne redea dinozaurii](https://www.youtube.com/watch?v=qUaFYzFFbBU) sau măcar [paraziții lor](https://www.smithsonianmag.com/science-nature/lice-filled-dinosaur-feathers-found-trapped-100-million-year-old-amber-180973727/) dar tot strămoșii coniferelor de azi sunt responsabili pentru aproape toate [zăcămintele de cărbune](https://www.zmescience.com/science/geology/how-coal-is-formed/) din lume. Da, coniferele sunt responsabile nu doar pentru miracolele de Crăciun ci și pentru miracolul grătarului!

Apropo de miracole linkul străvechi de astăzi <span class="has-background-warning">o poveste absolut miraculoasă despre primele ouă de dinozaur</span> [descoperite în America](https://imgur.com/a/Yuc1t4T), din New York Times-ul din 1930. Cu adevărat miraculoasă însă e o poveste care a avut loc în apropiere de locul descoperirii ouălor, dar la [aproape 90 de ani mai târziu](https://www.newyorker.com/magazine/2019/04/08/the-day-the-dinosaurs-died). Un paleontolog ușor obsesiv pare că a găsit un loc care ne  arată primele ore și minute de după extincția dinozaurilor. 65 de milioane de ani mai târziu ne putem uita la primele ore de după una din cele mai mari extincții din istorie de parcă ne uităm la un serial pe Netflix.

Ei, dragii moșului, **a venit momentul ăla din an când vă mulțumim pentru susținerea din 2019 și vă rugăm să ne lăsați încă [un cadou, cât de mic sub brad](https://code4.ro/ro/doneaza/)**. 2020 va fi un an nou și greu pe toate fronturile pentru Code for Romania dar nu suntem genul care să dăm înapoi în fața unei provocări mai ales cu voluntari și susținători ca voi!

Așa că dați drumul la CD-ul cu Hrușcă, băgați caseta cu [Singur Acasă](https://www.self.com/story/home-alone-friends-connection) în video-ul AKAI sau, dacă nostalgia nu vă coafează, [intrați pe youtube](https://www.youtube.com/watch?v=ScgaYFvuBFM) să vedeți cu ce se mai ocupă nebunul ăla de Kevin azi. Link dump o să vă aștepte, fidel, în fața focului mocnit din șemineu în 2020.

[Sărbători fericite](https://www.youtube.com/watch?v=-KYOAw47O-I)! **și aștept propunerile voastre de subiecte, stimați prieteni**.

**Dragoș C. Costache**

Moș Crăciun doar că șmecher și cu ochelari de soare