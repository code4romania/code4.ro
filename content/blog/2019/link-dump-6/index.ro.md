---
title: "Link Dump #6"
excerpt: "Două subiecte la care niciun om care lucrează cu calculatoare nu poa’ să zică pas: software open source și pisici."
cover: link_dump_6.jpg
slug: link-dump-6

date: 2019-10-24
author: Dragoș Costache
---

{{< figure src="link_dump_6.jpg" >}}

Salutare prieteni. 

Ultima dată am vorbit despre telefoane și dessous-uri așa că am zis că de data asta e timpul să revenim la ceva mai serios, subiecte de interes pentru comunitatea tech. Așa că am ales două subiecte la care niciun om care lucrează cu calculatoare nu poa’ să zică pas: <span class="has-background-warning">**software open source și pisici**</span>.

<span class="has-background-warning">[Umor Open Source de Calitate](https://i.kym-cdn.com/photos/images/facebook/000/695/011/6a4.png)</span>  și [tematic pe deasupra](https://thenextweb.com/security/2019/10/21/microsofts-open-source-election-software-now-has-a-bug-bounty-program/) - După cum știți majoritatea, la Code for Romania suntem all-in pe conceptul de [open source](https://opensource.com/resources/what-open-source). Mai mult Open Source guvernamental  e și [cea dea patra](https://code4.ro/ro/blog/7-politici-publice/7-politici-publice-pentru-digitalizarea-romaniei.pdf) propunere din cele 7 cuprinse în [documentul de politici publice](https://code4.ro/ro/blog/7-politici-publice/) Code for Romania livrat de Bogdan lunea aceasta la consultările cu ONGurile de la parlament. Tot ce producem, producem deschis nu doar pentru că e ceva în care credem dar pentru că marea majoritate a [comunității globale de civic tech](http://sbaack.com/blog/scraping-the-global-civic-tech-community-on-github-part-2.html) funcționează open source, în ciuda [reticențelor guvernelor](https://medium.com/@johnmark/why-open-source-failed-6cae5d6a9f6) de a adopta standarde deschise și [a necroloagelor grăbite](https://hackernoon.com/is-civic-tech-dead-323e5b5d8f50). [Open Source nu e mort](https://medium.com/@johnmark/save-open-source-save-the-world-f2b0bf6ec630), [o duce bine](https://www.maketecheasier.com/best-open-source-software/) și [își găsește locul încet, încet în fiecare domeniu](https://mindcraftstories.ro/index.php/2019/09/15/ghidul-mindcraft-stories-pentru-cele-mai-bune-suite-media-open-source/). Există chiar [eforturi serioase](https://civicunrest.com/2019/02/28/measuring-impact-open-source-civic-tech-part-1) de a cuantifica impactul total al software-ului open source în guvernare. Chiar dacă e un [efort zi de zi](https://www.itprotoday.com/devops-and-software-development/world-less-safe-ever-open-source-software) să [promovezi open source-ul](https://dzone.com/articles/amazing-open-source-android-apps-written-in-java) în fața unor alternative atrăgătoare dar închise sau [„deschise”](https://arstechnica.com/gadgets/2018/07/googles-iron-grip-on-android-controlling-open-source-by-any-means-necessary/), [din ce în ce mai multe soluții](https://techcentral.co.za/why-the-future-is-open-source-susprom/93470/) derivate din open source se impun.


<span class="has-background-warning">[Miau](https://www.youtube.com/watch?v=WIfcKy-VcXo)</span> – Cu scuzele de rigoare pentru melodie hai să trecem la subiecte cu adevărat importante. E [destul de clar](https://www.nationalgeographic.com/news/2014/1/140127-cats-pets-animals-nation-dogs-people-science/) că pisicile nu sunt genul ăla [de animale domestice](https://www.nationalgeographic.com/news/2017/06/domesticated-cats-dna-genetics-pets-science/) atașate de noi deși nu sunt nici atât [de indiferente pe cât par](https://www.independent.co.uk/life-style/cats-pretend-indifferent-humans-pet-study-oregon-state-university-a7653941.html). Câteodată sunt atât de atașate că [nu vor să ne lase să plecăm](https://www.euronews.com/2019/10/18/fur-real-uk-couple-held-at-airport-security-after-cat-climbs-in-luggage-bound-for-new-york). Sau [ne dresează](https://blogs.scientificamerican.com/news-blog/the-manipulative-meow-cats-learn-to-2009-07-13/), ca să știm o treabă. În schimb, mica bilă de păr iubăreață pe care o iei în pat și o pui pe Facebook [e pusă pe genocid](https://www.smithsonianmag.com/science-nature/moral-cost-of-cats-180960505/). Și nu folosesc termenul ăsta [degeaba](https://www.businessinsider.com/tibbles-the-cat-and-stephens-island-wren-2014-12). Pisicile sunt [prădătoare](https://www.nytimes.com/2013/01/30/science/that-cuddly-kitty-of-yours-is-a-killer.html), [carnivore](https://moderncat.com/articles/cats-carnivores-eat-like-one/) și [ticăloase](https://www.buzzfeed.com/andrewziegler/cats-are-jerks). Și încalcă convenția de la Geneva deoarece folosesc [arme biologice](https://www.theatlantic.com/health/archive/2013/12/do-cats-control-my-mind/282045/) ca să primească [mâncare](https://vitals.lifehacker.com/are-expensive-pet-foods-any-healthier-than-cheap-ones-1798641249). Mancare cu care trebuie să aveți grijă deoarece mâțele sunt [disperate cu mâncatul](https://www.telegraph.co.uk/news/newstopics/howaboutthat/9484841/Cats-that-pester-for-food-could-be-suffering-from-psychological-condition.html), și adesea [ajung chonky](https://imgur.com/gallery/FmTnf7e). De când cu obsesia noastră colectivă cu ele pe internet, pisicile au devenit [rockstars](https://www.youtube.com/watch?v=J---aiyznGQ), atât de faimoase că [au manageri](https://www.vox.com/the-goods/2018/11/6/18066056/dog-instagram-famous-pet-influencers), [statui](https://www.boredpanda.com/laid-back-cat-statue-tombili-istanbul/?utm_source=google&utm_medium=organic&utm_campaign=organic) sau [direct averi](https://consequenceofsound.net/2019/02/karl-lagerfeld-cat-choupette-inheritance/), săracule. Asta când nu-s puse [pe afaceri](https://www.businesscat.happyjar.com/). [Pisici](https://imgur.com/r/cats)(! [Pisici](https://www.youtube.com/watch?v=SAjs3SdwTAk)! [Pisiiici](https://www.youtube.com/watch?v=Awf45u6zrP0)!

Și dacă tot am vorbit de open source și pisici, uite și ceva care [îmbină subiectele](https://www.thisiscolossal.com/2019/04/nybble/).
 
Știi ce nu e cu pisici? [Link-ul străvechi](https://www.nytimes.com/1983/08/07/business/the-empire-and-ego-of-donald-trump.html) al săptămânii e cu alt animal blănos pus pe distrugere care a ajuns între timp președintele SUA. Un portret clasic al lui Trump de pe vremea când era doar un mogul imobiliar.

ȘI că tot vorbeam de blănuri, se face frig și avem nevoie de o nouă haină de blană (artificială bineînțeles) la sediu. Dacă vrei să ne ajuți să ne luăm blană [click aici](https://code4.ro/ro/doneaza/) și donează cât te ține inima.

Până săptămâna viitoare vă las din nou [cu cea mai amuzantă](https://www.youtube.com/watch?v=Awf45u6zrP0) pisică de pe net.
 
**Dragoș C. Costache**

SAIL!
